22. ཁྱེད་རང སྐུ་གཟུགས ལ ཐུགས་བཅག གནང་ཨ ། སྤོ་ལགས ། བཀྲ་ཤིས་བདེ་ལེགས ། བཀྲ་ཤིས་བདེ་ལེགས ། བུ་མོ་ལགས ། སྤོ་ལགས ། བདེ་པོ ཡིན་པས ། འོ ། སྤོ་སྤོ བདེ་པོ ཞེ་དྲག མི་འདུག་ད ། མིག གིས ཡག་པོ མ་མཐོང་བ བྱས ། ཨ་ནི ། གཟུགས་པོ ཡང ཨའུ་ཙམ གོག་ཏོ འདྲ ཆགས ཚར འདུག་ག ཨ་ནི ། ཁ་ལག གི དང་ག ཡང ཞེ་དྲགས མེད་པ་བྱས ། ཡང་སེ ཡང་སེ ན ཡོང གི འདུག ཨ་ལེ ། སྤོ་སྤོ ས སེམས་ཁྲལ མ་བྱེད་ཨ ། ང ས རོགས་པ བྱེད་ཆོག ཏོག་ཙམ ད ན ཡི རེད་པ ། ད ལོ ཡང ཆེན་པོ རེད་པ ། ཡ་ཡ ། སྤོ་ལགས ། རྨོ་མོ ཚེ་རིང སང་ཉིན ཡོང གི ཡིན ལབ སོང་ང །ཁྱེད་རང གིས ཧ་གོ སོང་ངས ། ཨ་ལེ ། སྤོ་སྤོ ས ཞེ་དྲགས ཧ་གོ མ་སོང །རྨོ་མོ ཚེ་རིང སང་ཉིན རྒྱལ་ས ནས སྤོ་སྤོ ཁྱེད་རང ཐུག་ག ར ཡོང གི ཡིན ལབ སོང །ཨ་ལེ ། རེད རེད ། ད རྨོ་མོ མོ་རང ཡང ཨའུ་ཙམ རྒན་འཁོགས ཆགས ཡོད རེད སྙིང་རྗེ ། ད ། མི ལབ་ཡ དེ དེ་འདྲ ཞིག རེད་བ ། སྐྱེས ནས རྒས་པ དང དེ་ནས ཤི་ཡ ལ ཐེ་ཚོམ ཡོད མ་རེད ། རེད་བ སྤོ་ལགས ། བྱས་ཙང ཁྱེད་རང ཡང ཐང་ཐང ཡིན་དུས སེམས་པ བཟང་པོ བྱེད་ཨོ ། ང་ཚོ འདྲ་པོ ཆགས ཚར་དུས ད གས་གས བྱེད ཐུབ་ཡ ཡོད མ་རེད ། ལགས་སོ ། །སྤོ་ལགས སེམས་ཁྲལ མ་བྱེད་ཨ ། སྤོ་སྤོ ཁྱེད་རང ག་དུས ན ནས རོགས་པ དགོས་ན ང སྐད གཏང་ཨ ། ང ས རོགས་པ གང བྱེད ཐུབ་ཐུབ བྱེད ཆོགཡ་ཡ ། ཨ་ནི ། ཡག་བྱུང་ཨ ། ང་ཚོ འི རྒན་ལགས ཀྱིས འཕྲོད་བསྟེན སྐོར ལ སློབ་ཚན འཁྲིད གནང གི རེད ། ཁོང གིས བཤད་ཡ ལ ཞོགས་པ འི ལུས་རྩལ ནི གཟུགས་པོ ལ ཕན་ཐོགས ཆེ་ཤོས རེད གསུངས སོང །སང་ཉིན ནས བཟུང ང་གཉིས ཞོགས་པ རྟག་པར སྦྱོང་བརྡར ལ ཕེབས ཀྱི ཡིན ། འོ ད དེ བདེན་པ རེད ། ཡིན་ནའི་ལས ད ང ཞོགས་པ སྔ་པོ དེ་འདྲ ག་བ འགྲོ ཐུབ ཀྱི རེད ། འོ་ཙི ། སྤོ་ལགས དེ་འདྲ མ་གསུངས དང །ཡིན་གཅིག ལུས་རྩལ ཟེར་ཡ དེ ཞོགས་པ སྔ་པོ ནས ལང དགོས མ་རེད་ད ། ཁ་ལག མ་ཟས སྔོན་ལ སྦྱོང་བརྡར ཏོག་ཙམ བྱས་ན འགྲིག གི རེད ། ཆུང་དུས ནས གོམས་གཤིས དེ་མེད་དུས ད ཡོང གི མ་རེད ། བུ་མོ ཡག་བྱུང་ཨ ། དེ ལས ཁ་འདོན དགེ་སྦྱོར འདྲ བྱས་ན ཡག་ཤོས རེད ། ཨ་ལེ ། ལགས་སོ ། །སྤོ་ལགས ། བྱས་ན ང སློབ་གྲྭ ར འགྲོ རན སོང །ཨ་ནི ཁྱེད་རང སྐུ་གཟུགས ལ ཐུགས་བཅག གནང་ཨ ། ཡ་ཡ ། ཨ་ནི ། དུས་ཚོད འཕྲོ་བརླག མ་བཏང་བ བྱས སློབ་སྦྱོང ལ ཤུགས བརྒྱོབ་ཨ ། ལགས་སོ ། 