འཕྲེད་ལིང་མཚོ ། ཁོ་བོ ས ཧི་མ་ལ་ཡ འི བྱང་ངོས ཀྱི གངས་འདབས བརྒྱུད་དུས ། སྐྱེ་བོ མང་པོ ཞིག གིས གང་དེ འི མཛེས་པ ལོངས་སྤྱོད ལྟ་ཞོག མིང་ཙམ ཡང ཐོས དཀའ་བ འི མཚོ་མོ འཕྲེད་ལིང གི འགྲམ་ངོགས སུ འགྲུལ་བཞུད ལན་འགའ བྱེད མྱོང ། གཡུ ཡི ཕྲ་རྒྱན ཆུང་ངུ ས་གཞི ཆེ་མོ འི བཞིན་རས ངོས སུ བཏབ་པ ལྟར གྱི མཚོ་མོ དེ་ལ ཀོ་མོག འཁྱིལ ཆུ ལྟ་བུ འི སྣང་ཆུང གི ལྟ་བ བོར ནས ། གང དེ འི གཏམ་རྒྱུད ཀྱི ཟུར སྣེ ཙམ ཞིག འཚོལ་ཞིབ ཐུབ་པ འི རེ་བ ཆེན་པོ བཅངས མྱོང ། སྟབས་ལེགས་པ ར གམ་པ་བ རྒད་པོ དོན་གྲུབ མཇལ་བ འི དྲིན གྱིས གངས་ལྗོངས ས་མཐོ འི མཚོ དང མཚེའུ སྟོང་ཚོ ལྷག གི ཁྲོད དུ ། ངོ་མཚར་ཅན གྱི མཚོ་མོ འཕྲེད་ལིང ལ སྙན་འཇེབས ཡིད་དབང་འཕྲོག་པ འི བྱིས་སྒྲུང ཞིག ཡོད་པ ཤེས ཤིང ། བྱིས་སྒྲུང དེ་ཉིད རྣ་བ འི བུ་རམ་ཙམ མ་ཟད ། ཡིད་སེམས ལ འཆར་ཡན གྱི ལོངས་སྤྱོད འཕེལ་བ འི སྐལ་བ སྨིན སོང ། དེ་ཡང གནའ སྔ་མོ་སྔ་མོ ཞིག གི དུས སུ གམ་པ འི ཡུལ་ལུང དེ་ན ། འགྲིག ཟེར་བ འི གྲོང་ཚོ ཆེ་རྒྱུ ཆུང་རྒྱུ མེད་པ ཞིག ཡོད ། གྲོང་ཚོ འི གཡས ངོས ཀྱི བར་ཐག མི་རིང་བ འི ས ན ། ཕ་མེས་ཡང་མེས ཀྱི སྐབས ནས ཡོད་ཡོད ཀྱི ཁྲོན་པ ཡ་མཚན་ཅན ཞིག གནས་པ དང  ། ཁྲོན་པ དེ འི ནང གི ཞིམ ལ མངར་བ འི ཆུ ནི གྲོང་ཚོ ཧྲིལ པོ འི མི ཕྱུགས ཐམས་ཅད ཀྱི འཐུང་ཆུ ཉག་གཅིག དེ ཡིན ། ཡིན་ན འང ཁྲོན་པ དེ་ནས འཐུང་ཆུ ལེན སྐབས ། སྔ་མོ འི དུས ནས དར་བ འི ལུགས་སྲོལ ཞིག ཡོད་པ ནི ། ཉིན་མོ འི གུང གི འཐུང་ཆུ བླངས ཚར རྗེས ། མཚན་མོ ཁྲོན་པ ར ཁེབས་གཅོད དང སྒོ་ལྕགས ཡིན་གཅིག རྒྱག དགོས་པ དེ ཡིན ལ ། མི་རབས མང་པོ ར གྲོང་ཚོ འི སྐྱེས ཕོ་མོ སུ་འདྲ ཞིག གིས ཀྱང ལུགས་སྲོལ དེ་ལས འགལ མྱོང་མེད ། ལོ ཞིག འགྲིག གྲོང་ཚོ འི ཁྱིམ་ཚང ཞིག གི བུ ར ཡུལ་ཕྱོགས གཞན ནས མནའ་མ བསུས རྗེས ། རྟེན་འབྲེལ གྱི མཛད་སྒོ གྱ་ནོམ་པ ཞིག གཉེར་བ དང  ། མི་རིང བར མནའ་མ དེ ཁྲོན་པ ནས ཆུ་ལེན་པ ར བཏང  ། ཡིན་ན ཡང སུས ཀྱང ཆུ་ལེན་པ འི ལུགས་སྲོལ དེ མནའ་མ ར མངག ཆ བྱེད་མཁན མ་བྱུང་བ རེད ། མནའ་མ དེ ས ཁྲོན་པ ནས ཆུ བླངས རྗེས ། ཁྲོན་པ ར ཁེབས་གཅོད དང སྒོ་ལྕགས རྒྱག རྒྱུ བརྗེད་པ འི རྐྱེན གྱིས ། ཁྲོན་པ འི ཆུ དེ མཚན་གང བར་མེད དུ ལུད ནས རིམ་བཞིན་ཤུགས་དྲག ཇེ་ཆེ ར འགྲོ་བ འི ཁྲོན་ཆུ དེ ད་ཆ འི མཚོ་མོ འཕྲེད་ལིང དུ གྱུར ། ཡང དེ་ནས ལོ་ངོ མང་པོ འདས་པ འི དུས ཤིག ལ ། གམ་པ འི འབྲོག་པ ཚོ མཚེར་ས སྤོ་བ འི སྐབས ལ སླེབས་པ དང  ། སྐྱས སྤོ སྐབས ནོར་ལུག རྣམས མཚོ་མོ འཕྲེད་ལིང གི ངོགས ནས བརྒྱུད དགོས ། དེའི་སྐབས སྦྲ་གུར དང འབྲོག་པ འི འཚོ་བའི མཁོ་ཆས རྣམས བཀལ་བ འི འབྲི་གཡག འགའ་ཞིག སྐོམ་པ ས གདུང ནས མཚོ་ངོགས སུ ཆུ་འཐུང བར སོང ། སྐབས་དེ ར གློ་བུར དུ མཚོ་ངོས དེ ར རྫུ་འཕྲུལ སྟོན་པ ལྟ་བུ འི རླུང་དམར དྲག་པོ ལྡང ནས ། ཆུ་བོ འི རྦ་རླབས ཀྱིས ཆུ་འཐུང བཞིན་པ འི འབྲི་གཡག རྣམས མཚོ ནང དུ འཐེན སོང་བ ས ། འབྲོག་པ རྣམས ནི མ ལག་ལྡུམ གྱི ཕྲུ་གུ ཆུས འཁྱེར་བ ལྟར ཅི་བྱ གཏོལ་མེད ཀྱི གནས་སུ གྱར་བ དང  ། དེ་ནས དུས་ཡུན རིང་པོ མ་འགོར་བ འི ལོ ཞིག ལ ། ལུ་མ འི་ལུ ཆུར བརྟེན ནས ཞིང་ཆུ འདྲེན་མཁན གྱི སྲས ལུང་པ འི ཡུལ་མི ར ། ལུ་མ འི ཆུ་མགོ ནས འབྲོག་པ འི སྦྲ་གུར ལ་སོགས་པ འི ཅ་དངོས མང་པོ རྙེད སྐད ། ཡ་མཚན ཆེ་བ འི གཏམ དེ གཅིག ནས གཉིས སུ གྱེས ཏེ ཉེ་འཁོར གྱི ཡུལ་ལུང ཚང་མ འི མི་ཚོ ས ཤེས་པ དང  ། དེ འི་སྐབས འབྲི་གཡག མཚོ་མོ འཕྲེད ལིང གི ནང་དུ ཤོར་བ འི གམ་པ འི འབྲོག་པ་ཚོ ས དངོས ར་སྤྲོད ཆེད སྲས ལུང་པ ར བསྐྱོད ནས ཆག་སྒོ འི དོན་རྐྱེན གྱི སྔ་རྟིང གོ་རིམ ཡོངས་སུ བརྗོད་པ དང  ། ལུ་མ འི ཆུ་མགོ ནས ཐོན་པ འི ཅ་དངོས ལ ཞིབ་བསྡུར བྱེད སྐབས ། དངོས་པོ ཡོད་ཚད ནི ཁོ་ཚོ འི ཁལ་མ ར བཀལ་བ དེ་དག ཡིན་པ ཤེས རྗེས ། མཚོ་མོ འཕྲེད་ལིང གི མཚོ གཞུག དེ སྲས ལུང་པ ར ཡོད་ཅེས་པ འི གཏམ་རྒྱུད ཅིག ས་ཁྱབ་རྡོ་ཁྱབ ཏུ སོང ། ཡང གམ་པ་བ ཚོ འི གཏམ་རྒྱུད ནང དུ མཚོ་མོ འཕྲེད་ལིང གི གཏིང ན མཚོ་ལུག དང མཚོ་གླང ཡོད་པར ངོས་འཛིན བྱེད ཅིང ། སྔ་མོ སྔ་མོ འི དུས སུ མཚོ ནང དུ ཡོད་པ འི མཚོ་ལུག རྣམས མཚོ་ངོས ལ ཐོན ཏེ ། མཚོ་ཁ འི རྩྭ་ཆུ ར རོལ་བ འི འབྲོག་པ འི ལུག་ཁྱུ མཚོ ནང མཉམ ་དུ འཁྲིད ནས འགྲོ མྱོང ཡོད ཅེས དང  ། མཚོ་ལུག རེ་འགའ སྐམ་ས འི ལུག་ཁྱུ དང འདྲེས རྗེས ཕ་སྦྱོར ཐུབ ནས ལུ་གུ བཙས་པ དེ འི རྐྱེན གྱིས ད་ཆ འི གམ་པ འི ལུག་ཤ དེ འི བྲོ་བ དམིགས་བསལ ཡོད་པ ཡིན ཞེས ཀྱང བྱའོ ། མཚོ་གླང གི གཏམ་རྒྱུད སྐོར ནས བརྗོད ན ། ཧ་ལམ དུས་རབས གོང་མ འི ལོ་རབས བདུན་ཅུ་པ འི ནང རླུང་ལྟར གྲགས་པ འི ཡ་མཚན་ཅན གྱི གནས་ཚུལ ཞིག ཡིན་པ་འདྲ སྟེ ། ཉིན་ཞིག མཚོ་མོ འཕྲེད་ལིང གི ངོགས སུ བ་གླང དང ཆ་འདྲ་བ འི མཚོ ནང གི སྲོག་ཆགས གཉིས ཐོན བྱུང་བ དང  ། སྐབས་དེ ར མཚོ་ངོགས དང བར་ཐག ཉེ་བ འི ཡུལ་མི ཚོས སྲོག་ཆགས དེ་གཉིས གང ས ར དེད དེ བཟུང་རྩིས བྱེད སྐབས ། དེ ཁྲོད ནས ཡ གཅིག རྒྱང་རིང རྒྱང་རིང གི ཧི་མ་ལ་ཡ འི རི་འདབས སུ བྲོས ལ ཤོར ཏེ འཛིན མ་ཐུབ ། མཚོ་གླང གཅིག་ཤོས དེ སྐམ་ས འི ཐོག བྲོས་ཡུན རིང་དྲགས་པ འི རྐྱེན གྱིས རྐང་ལག ནས ཁྲག་དམར བར་མེད འཛར ཏེ མཐའ་མ ར དབུགས་རྒྱུན ཆད སོང ཡང  ། ཡུལ་མི རེ་འག ས མཚོ་གླང དེ འི ཕུང་པོ འི ཡན་ལག དང ཆ་ཤས བཅས་པ གཡང་རྟེན དུ ཉར་ཚགས བྱས ཡོད་པ ཐོས ། ཡང གམ་པ འི འབྲོག་པ ཚོས འབྲོག་ལས ཐོན་སྐྱེད ནང་དུ དངོས་སུ མཐོང མྱོང ཡོད་པ ལྟ་བུ འི གཏམ་རྒྱུད ཞིག ཡོད་པ དེ ནི ། ནོར་ལུག གི རྩྭ་ས སྤོས་པ འི ཤུལ ལས འབྲི་གཡག གདང བརྒྱབ་པ འི ཤུལ དུ ཆར་ཆུ མང་པོ འཁྱིལ ན ། ས དེ ར ཀླུང སྐྱེས ཆུ་ཤ མང་པོ སྐྱེ ཐུབ་པ དང ། ཆུ་ཤ བཏུས རྗེས གྲིབ་སྐམ བཏང ནས ཉར་ཚགས བྱས་ན ། ཞིང་ཁུལ གྱི དགའ་ཉེ སྤུན་མཆེད ཚོ ར ལག་རྟགས རྔན་པ སྤྲོད བྱེད ཤིན་ཏུ ལེགས ། རྒྱུ་མཚན ནི ཀླུང་སྐྱེས ཆུ་ཤ དང ལུག་ཤ ། ཞོག་ཁོག ལ་ཕུག ཅི ཡང རུང་བ མཉམ དུ བསྐོལ་ན་རོ བཅུད་ཅན གྱི སྲོལ་རྒྱུན བོད་ཟས སྤུས་དག ཅིག བཤམས ཐུབ གསུངས ། གཞན ར་ལུག གི རྩྭ་ས འི ཤུལ དུ ཆར་ཆུ མང་པོ འཁྱིལ ན ། ར་ལུག གི རིལ་མ ར ལྕོང་མོ སྐྱེ་བ དང ལྕོང་མོ རིམ་བཞིན འཚར་ལོངས བྱུང རྗེས མཇུག་མ ཉིན་རེ་བཞིན ཐུང དུ འགྲོ་བ དང  ། རྐང་ལག བཞི་པོ ཡང ཉིན་རེ་བཞིན མཆོང་བསྐྱོད ཀྱི ནུས་པ་ཅན དུ གྱུར ནས དངོས སུ སྦལ་པ ཆགས་པ རེད ཟེར ། ནམ་དུས དབྱར་ཁ ཧྲིལ་པོ ཞིག ནང ཡ་མཚན ཆེ་བ འི སྲོག་ཆགས དེ ལྕོང་མོ ནས སྦལ་པ འི ལུས སུ གྱུར་པ དང  ། ནམ་ཟླ སྟོན་ཁ འི དུས ལ སླེབས་དུས ཆར་ཆུ རིམ་བཞིན བབ་མཚམས ཆད དེ ། ཀོ་མོག དང འཁྱིལ་ཆུ རྣམས སྐམ་དུས ། ད་ནི སྦལ་པ ས་ཆ གང ཞིག ཏུ འགྲོ དགོས མི་ཤེས་པ ས ། སྦལ་པ ས འཕག་མཆོང བརྒྱབ ནས གང་ས ར འགྲོ་དུས གློ་བུར དུ བདག་མེད ཀྱི ཨ་བྲ འི ཚང ཞིག རྙེད་པ དང  ། དུས་དེ་ནས་བཟུང སྦལ་པ ས གྲང་ངར་ཆེ་བ འི་དགུན་ཁ ཧྲིལ་པོ ཚང དེ འི ནང དུ དགུན་ཉལ བརྒྱབ ནས སྡོད ཀྱི ཡོད ། ཉི་མ རེ་རེ ཕར ལ འདས་པ དང སྦལ་པ འི མགོ་བོ འི སྤྱི་གཙུག ནས བཟུང ལྤགས་པ རིམ་བཞིན བསྐྱུར འགོ་ཚུགས ཏེ ། ཁ ནང་ལ སོ་སྐྱེས ། ལུས ལ སྤུ སྐྱེས ། མགོ་ཐོག ཏུ རྣ་ཅོག སྒོར་སྒོར ཞིག དང འཕོང་འཚོས བར དུ མཇུག་མ ཐུང་ངུ ཞིག ཀྱང བསྐྱེས ནས ཨ་བྲ དང དབྱེ་བ མེད་པ ཆགས སྐད ། ནམ་ཟླ དགུན་ཁ རིང་མོ དེ འི ནང དུ རི་བྱིའུ ཏིང་ཏིང ལ ཡང ཚང ཞིག མེད་དུ ས ། ཉིན་ཞིག སྦལ་པ འི ལུས ནས ཨ་བྲ ར གྱུར་བ འི སྲོག་ཆགས དེ་ལ གནས་ཚང གཡར དུ སོང ། ཨ་བྲ ས རི་བྱིའུ ཏིང་ཏིང མཐོང་མ་ཐག དེ འི ཁ་སྒོ་སྐྱེ་འབྲས ལ ཡིད་སེམས རབ ཏུ མགུ ནས ལམ་སེང གནས་ཚང གཡར་བ ས མ་ཚད ། དུས་དེ་ནས་བཟུང མདོ་དབུས་མཐོ་སྒང འདི འི ཐོག ཏུ ཨ་བྲ དང རི་བྱིའུ ཏིང་ཏིང གཉིས་པོ ཉིན་མཚན མེད་པར དགའ་མགུ དང རྩེད་འཇོ ར རོལ་བཞིན གནས ཞེས རྒད་པོ འི ངག ལས ཐོས་སོ ། 