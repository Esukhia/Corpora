༢༠ རྒན་པོ དང གླང་ཀོ སྔོན ས་ཆ ཞིག་ན རྒད་པོ ཞིག ལ བུ ཞིག དང གླང་རྒན ཞིག ཡོད་པ ས ། རྒན་པོ ས རང གི བུ ལ ང ཤི རྗེས ང འི རོ གླང་ཀོ ཡིས ཐུམ ལ སྡེ འདི ར སྐོར་བ ལན གསུམ རྒྱོབས དང ཁྱོད ལ ཤེས རྒྱུ ཞིག ཡོད ཅེས རྒྱུན དུ བཤད ། ཉིན་ཞིག ཕ་རྒན དེ དངོས ནས ཚེ་ལས་འདས ། བུ ས ཕ ཡི ཁ་ཆེམས ལྟར ཕ་རྒན གྱི བེམ་པོ གླང་ཀོ ཡིས བཏུམས ཤིང སྡེ་མཐའ སྐོར ནས ཐེངས གསུམ དྲུད རྗེས ། ཁ ཕྱེ ནས ནང དུ བལྟས་པ་ན ཕ་རྒན གྱི བེམ་པོ གསེར གྱི སྟག ཅིག ཏུ གྱུར འདུག་པ མཐོང  ། དེ་ནས བུ ཡིས དེ ཁུར ནས ལྷ་ས རུ སོང སྟེ ཆ་གསུམ དུ བགོས ནས བླ་མ་གསུམ ལ བསྔོ་རྟེན དུ ཕུལ་བ ལ ། བླ་མ ཞིག་གིས ཁོ ལ རལ་གྲི ཞིག གནང་བ དང  ། གཞན་ཞིག གིས འཁོར་ལོ ཞིག ཡང གཅིག གིས བྱེ་མ སྒྱེ གང བཅས གནང་བ བུ དེ ས ཁུར ནས ཕྱིར རང་ཡུལ དུ ལོག་པ འི ལམ བར དུ སྡེ་བ ཞིག ནས རྒན་མོ མ་བུ གཉིས ལ གནས་ཚང གཡར ། རྒན་མོ ས གནས་ཚང གཡར ན ཆོག མོད ། ང་ཚོ འི སྡེ་བ འདི འི ནང ཁང་སྟོང ཞིག ཡོད་པ ས དེ དགོང་རེ ར བུ་མོ རེ སྲུང གི འགྲོ་དགོས ། ད་སྔ སོང་བ ཐམས་ཅད ཕྱིར ཡོང མེད་པ ས ། དེ་དགོང ང འི བུ་མོ ས དགོང་ཇ འཐུང རྗེས ཁང སྟོང དེ སྲུང གི འགྲོ་དགོས་པ ས ། དེ ཁྱོད་རང སོང་ན ཆོག གམ ཞེས དྲིས་པ ན ། ཁོ་བོ ས དེ་བཞིན བྱ ཟེར ནས དགོང་ཇ འཐུང རྗེས ཁང སྟོང དེ སྲུང དུ སོང  ། ཁང སྟོང དེ འི ནང དུ མ་གཞི རྒྱལ་བོ འི བཙུན་མོ ཞིག ཉལ གྱིན ཡོད ། དེ་ནས ཁོ་གཉིས ཀྱིས ཁ་བརྡ བྱས་པ་ན ། བཙུན་མོ ས དགོང་རེ ར ང སྲུང་མཁན་རེ ཡོད མོད ནམ ལངས་དུས གཅིག ཀྱང མཐོང རྒྱུ མི་འདུག ཅེས བཤད དེ གཉིད ལ ཡུར ། ཁོ ས ཞིབ ཏུ བལྟས་པ་ན ། བཙུན་མོ གཉིད དུ ཡུར རྗེས མོ ས ངོ་མདོག དམར་པོ ར གྱུར ཅིང སྣ་ཁུང གཉིས ནས དུག་སྦྲུལ གཉིས ཀྱི མགོ དལ གྱིས ཕྱིར ཡོང་བ མཐོང  ། དེ་ནས ཅུང མ་འགོར་བ ར དུག་སྦྲུལ གཉིས ཕྱི་རུ ཐོན་པ་ན ། ཁོ་བོ འི བླ་མ ས ཁོང ལ གནང་པ འི རལ་གྲི དང འཁོར་ལོ གཉིས ཀྱིས ཇི་ལྟར གཏུབས ཀྱང ཕྱིར སོས་པ ས ། རལ་གྲི དང འཁོར་ལོ ས འཐག རྗེས བྱེ་མ སྒྱེ གང་བོ བླུགས་པ་ན དུག་སྦྲུལ གཉིས་པོ ཕྱིར མཐུད མ་ཐུབ་པ ར ཤི་བ རེད ། དེ་ནས ཁོ་བོ རྒན་མོ དེ འི བུ་མོ དང གཉེན་སྒྲིག བྱས ཤིང བདེ་སྐྱིད ཀྱི འཚོ་བ ར ཅི་དགར ལོངས སུ སྤྱད དོ ། །