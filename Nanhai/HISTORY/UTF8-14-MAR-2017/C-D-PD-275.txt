 ཚོང་བ གླེན་པ དང རྐུན་མ སྤྱང་བོ ། ཚོང་བ ཞིག གིས བོང་བུ ཞིག ཁྲིད ནས རང་ཡུལ དུ ལོག་པ འི ལམ་བར དུ ། རྐུན་མ གྲགས་ཅན གཉིས ཡོད་པ དེ གཉིས ཀྱིས བོང་བུ དེ མཐོང་བ རེད ། རྐུན་མ གཉིས ཀྱིས བོང་བུ དེ བརྐུ་བ ར འདོད དེ དལ་བུ ར ཚོང་བ འི རྗེས ནས འཇབ སྟེ བོང་བུ འི མགོ ཡི མཐུར ཕུད དེ ། རྐུན་མ གཅིག གིས མཐུར་མདའ དེ རང གི ལག ཏུ བཟུང ནས མུ་མཐུད དུ ཚོང་བ འི རྗེས་བསྙེགས ། རྐུན་མ གཅིག གིས བོང་བུ དེད ནས ཕྱིར སོང ། ཚོང་བ རང གི ཁྱིམ ལ སླེབས ལ ཁད དུ ཁ་ཕྱིར འཁོར ཙ་ན ། མི ཞིག གིས མཐུར་མདའ ལག ཏུ བཟུང སྟེ ཁོ ས རྗེས དེད དེ ཡོང གིན ཡོད་པ མཐོང་བ ས རེ་ཞིག ཧད་དེ ལུས ། རྐུན་མ ན་རེ ། བདག་པོ ལགས ། ཁྱོད ཡ་མཚན དགོས་དོན་མེད ། ང་རང ལྷ འི ཡུལ ནས སྐྱོན ལ ཐོགས རྗེས ། ལྷ འི དབང་བོ་རྒྱ་བྱིན གྱིས ང་རང ལྷ་ཁྲིམས ལྟར མི་ཡུལ འདི ར མངགས ནས བོང་བུ ཞིག གི སྐྱེས་བ ལེན དུ བཅུག་པ ཡིན་ནའང ད་ལྟ ཉེས་པ དག ཟིན་པ ས ། མི་ལུས འདི འི བསྐལ་བ ཐོབ་པ ཡིན ཞེས བཤད ། ཚོང་བ ན་རེ ། དེ་ལྟར ཡིན་ན ། ཁྱོད ཀྱིས ངེད་ཚང གི དོན དུ དཀའ་ལས མང་བོ ཞིག མྱངས སོང་བ ས ། འདི ར དངུལ ལྔ་བཅུ་མ འགའ ཡོད་པ ས ། ཁྱོད ལ འོ་བརྒྱལ དུ སྟེར ། ད སོང ནས མི་ལུས རང་དབང གི འཚོ་བ སྐྱིད་པོ ཞིག རོལ ཐུབ་པ ར གྱིས ། རྗེས་ཕྱོགས སུ བྱ་ངན འདྲ ལས ནས ཕྱིར བོང་བུ ར འགྱུར དུ མ་འཇུག ཅེས ཁ་བརྡ མང་བོ བྱས རྗེས འགྲོ རུ བཅུག ཟླ་འག འི རྗེས སུ ཚོང་བ ས གྲོང་ཁྱེར ཞིག ཏུ རང གི བུང་བུ དེ མཐོང་བ ས ། སེམས སྐྱོ་བ འི ངང ཁ ནས ། ལས་ངན་པོ ། ཡང ཁྱོད ཕྱིར བོང་བུ ཞིག ཏུ གྱུར སོང ངམ ། བྱ་བ ངན་པ ཅི་ཞིག བྱས་པ ཡིན ། ད་ནི ང ལ འང བྱ་ཐབས མེད་པ ས དཀོན་མཆོག་གསུམ་པོ ས མཁྱེན ། ཞེས སྐྱབས་འཇུག ཞུ བཞིན བོང་བུ དང ཁ་གྱེས ནས སོང་ངོ ། 