༢༢ དབུལ་བོ མ་བུ གཉིས ། གནའ་སྔ་མོ ར ས་ཆ ཞིག་ན ཨ་ཡེ ཞིག དང བུ་མོ ཞིག ཡོད་པ དང  ། བུ་མོ འི མིང ལ སེང་གེ འདུལ་ལུ་མ ཟེར ། རེ་ཞིག གི ཙ་ན རྒན་པོ ཞིག ཨ་ཡེ ཚང གི ཉེ་འགྲམ དུ ཡོང ནས གཡག་རྒན ཞིག ལ ཆུ ལྡུད ཀྱིན ཡོད་པ ལ ། རྒན་པོ ས རི་བོང ཞིག ལ ། རི་བོང་ལགས ། ཁྱེད སོང ནས བུ་མོ གན གི མིང ལ ཅི་ཞིག ཟེར་བ དྲིས ཤོག ཅེས མངགས ། དེ་ནས རི་བོང ལམ་སྐེད ལ ཐོན་དུས སུ འཕང་ལོ ཞིག མཐོང་བ ས ། རི་བོང ཕྱིར རྒན་པོ ཡོད་ས ར སོང ནས བུ་མོ འི མིང ལ འཕང་ལོ ཟེར ཞེས རྒན་པོ ར བཤད ཀྱང  ། རྒན་པོ ས མི ཞིག གི མིང ལ འཕང་ལོ ཟེར་བ ཞིག ཡོད དམ ཁྱེད ཕྱིར སོང ནས དྲིས ཤོག མི་འགྲོ་ན ང ས ཁྱོད གསོད རྒྱུ ཡིན ཞེས འཇིགས་སྐུལ ཏེ མངགས ། དེ་བས རི་བོང ཡོང ནས ཨ་ཡེ ཚང གི སྒོ་ངོས སུ ཧྲལ་སྒྲ དང བཅས སྡེར་མོ ས འབྲད བཞིན བསྡད ། ཨ་ཡེ ས བུ་མོ ལ སེང་གེ འདུལ་ལུ་མ ། ཁྱེད སོང ནས རི་བོང གན ཕར ལ སྐྲོགས ཤིག ཅེས ཟེར་བ དང ། རི་བོང ཕྱིར སོང ནས རྒན་པོ ར བུ་མོ འི མིང ལ སེང་གེ འདུལ་ལུ་མ ཟེར ཞེས བཤད ཚར མ་ཐག བུ་མོ སྒོ ཕྱིར བུད ། རྒན་པོ ས བུ་མོ་ལགས ། ཆུ འདི འི ཆུ་མགོ སྐོར་ན གང ལ འགྲོ དགོས ། ཆུ་རྔ སྐོར་ན གང ལ འགྲོ དགོས ཞེས དྲིས ། བུ་མོ ས ཆུ འདི འི མགོ སྐོར་ན རི་རབ ཀྱི རྩེ ལ འགྲོ དགོས ། ཆུ་རྔ སྐོར་ན རྒྱ་མཚོ འི མཐའ ལ འགྲོ དགོས ཞེས བཤད དེ ། བུ་མོ ཕྱིར ཁྱིམ དུ ཡོང ནས ། རྒན་པོ ཞིག གི ང ལ བུ་མོ་ལགས ། ཆུ འདི འི ཆུ་མགོ སྐོར་ན གང ལ འགྲོ དགོས ། ཆུ་རྔ སྐོར་ན གང ལ འགྲོ དགོས ཞེས དྲིས་པ ར ། ང ས ཆུ འདི འི མགོ སྐོར་ན རི་རབ ཀྱི རྩེ ལ འགྲོ དགོས ། ཆུ་རྔ སྐོར་ན རྒྱ་མཚོ འི གཏིང ལ འགྲོ དགོས ཞེས ལན བཏབ་པ ཡིན ཞེས ཨ་མ ར བཤད ། ཨ་མ ས ཁྱེད ཀྱིས དེ་ལྟར རྫུན གཏམ ནས ཅི་ཞིག བྱ ། ཁྱེད་རང སོང ནས དྲང་མོ ཤོད ཅེས གདམས་པ ས ། བུ་མོ ཕྱིར ཡོང ནས རྒན་པོ ལ ཁྱེད་རང ཆུ ལ རྒལ ནས སོང དང དེ་སྔོན རི་བོང ཞིག ཀྱང ཆུ ལ བརྒལ ཏེ སོང་ཐལ ཅེས དྲང་མོ ར བཤད་པ་ན ། རྒན་པོ ཨ་ཡེ ཚང ལ བུ་མོ སློང དུ ཡོང་བ དང རྒན་མོ ས བུ་མོ འདི ཁྱེད ལ སྟེར མི་རུང  ། ང ས བུ་མོ འདི ར བརྟེན ནས ཁ་གསོ་བཞིན ཡོད ཅེས བཤད་པ ས ། རྒན་པོ ས ཁྱོད ཀྱིས འཚོ་བ འི ཐད དུ སེམས་ཚེགས བྱ མི་དགོས ། ཡོད་ཚད བདག གིས མཁོ་འདོན བྱ ངེས ། རྗེས སུ ཁྱེད་རང ཚེ ལས འདས་ན འང འདད ལ་སོགས་པ འི དགེ་རྩ དག ཀྱང བདག གིས བསྒྲུབ ངེས ཞེས དམ་བཅས་པ་ན ། བུ་མོ ས ཀྱང རྒན་པོ འི གཏམ ལ རློམ ནས ཨ་མ་ལགས ། ང་རང བག་མ ར སློང་མཁན ཡོད་དུས བྱིན ཅིག འུ་གཉིས མི་ཚེ གང་བོ མཉམ གཅིག ཏུ འཚོ་བ རོལ ཏེ ང མོ་ཧྲེང དུ བསྡད་ན མི་འགྲིག ཅེས ཞུས་པ ས ། རྒན་མོ ཡང བུ་མོ བག་མ ར སྟེར་བ ར ཡིད་འཐད བྱུང སྟེ རྒན་པོ དེ ར བྱིན ། རྒན་པོ ས བུ་མོ གཡག་རྒན ཐོག ཏུ སྐྱོན ཏེ རང་ཁྱིམ དུ འཁྲིད་པ རེད ། རྒན་པོ ཚང ལ ཐོན་དུས ན་ཚོད ཁོ་མོ དང མཉམ་པ འི བུ་མོ གཞན་ཞིག འདུག་པ དང  ། ཉིན་ཞིག རྒན་པོ ས བུ་མོ དེ བཤས ནས ཤ ཟས ཤིང ཁུ འཐུང་བ འི མོད ལ ། བུ་མོ ལ འང བྱིན་པ ས བུ་མོ ས ཤ ཟ་ཁུལ དང ཁུ འཐུང་ཁུལ བྱས ཏེ ། གསང་སྟབས ཀྱིས ཐབ་ཁུང ནང དུ བླུགས ། དེ་ནས ཡང རྒན་པོ ས རྟ་རྒན ལ སྒ བསྟད ནས ཕྱིར སོང་བ དང  ། ཤུལ དུ ཐབ་ཁུང ནང ནས ཨ་ཡེ རྒན་མོ ཞིག འོང ནས ། ཁྱེད ཀྱིས ཤ ཟ་ཁུལ དང ཁུ་བ འཐུང་ཁུལ བྱེད དེ ཡོད་ཚད ཐབ་ཁུང ནང དུ གསང་སྟབས ཀྱིས བླུགས་པ ས ང འི ཕོ་བ རྒྱག འདུག ཁྱེད་རང ཡང ས འདི ནས མ་འདུག་པ ར ས་ཆ གཞན ཞིག ལ སོང ཤིག རྒན་པོ འདི ང འི བུ ཡིན ། ད་ནི ཁོ སྒོ ཕྱིར སོང ནས བུ་མོ གཞན ཞིག འཁྲིད འོང་ན ཁྱོད བཤས ཏེ ཟ ངེས་བ ས ། ཁྱེད ཀྱིས ང འི ངོ་ལྤགས འདི གྱོན ཏེ ཕྲོས ཤིག ཁྱོད་གཉིས ལམ བར ནས ངེས་པར་དུ ངོ འཕྲད སྲིད་པ ས ། ངོ འཕྲད དེ ཁོ ས ཨ་མ་ལགས ། ཁྱེད གང ལ འགྲོ འམ ཞེས དྲིས་ཚེ ། ཁྱེད ཀྱིས ཁྱོད མི ལ མི་ཤ བསྡུ རུ སོང དང ང འཐག ལ མི་ཤ འཐག ཏུ འགྲོ ཞེས བཤད དགོས ཅེས གདམས ། དེ་ནས བུ་མོ ས རྒན་མོ དེ འི ངོ་ལྤགས གྱོན ཞིང འདྲེ་ཁུང ནས ཕྱིར བྲོས་བ་ན ། ལམ་སྐེད ནས རྒན་པོ ལ འཕྲད་པ ས རྒན་པོ ས ག་པ ར འགྲོ དྲིས་བ་ན ། རྒན་མོ ས གདམས་པ ལྟར བཤད་པ ས ཐར ། དེ་ནས རྒན་པོ ཁྱིམ དུ ཐོན དུས བུ་མོ མེད་པ ཤེས ནས བུ་མོ འི རྗེས སུ ཕྱིར རྒྱུག བུ་མོ འབྲོ བཞིན་པ འི ལམ བར དུ གྲྭ་བ འགའ གྲོང་ཆོག དུ འགྲོ་བ དང འཕྲད་པ ས ། བུ་མོ ས གྲྭ་བ་ལགས ། ཁྱེད་ཚོ འི མི གན ཁོགས དང གན འདྲེ་རྒན ཡིན་པ ས ང ཟ ཉེན ཆེ ཞེས བཤད ། དེ་ནས ཡང བུ་མོ བྲོས བྲོས མཐར རྔོན་པ སྐོར ཞིག དང འཕྲད ། ཡང བུ་མོ ས རྔོན་པ་ཚོ ར གོང ལྟར བཤད དེ བྲོས ། ཤུལ དུ རྔོན་པ་ཚོ ས རྒན་པོ བོས ཏེ འདི ར ཤོག དང ཇ ཐུངས ཟེར ནས བཀག་པ་ན ། རྒན་པོ ས ང མི་འདུག ང ས བུ་མོ དེ འཛིན དགོས ཞེས ལན བཏབ་པ ར ། རྔོན་པ་ཚོ ས དེ ར སྐྱོན མི་འདུག བུ་མོ འུ་ཅག ཚང་མ ས མཉམ དུ བཟུང ཆོག སྔོན དུ འདི ར བཞུགས ཏེ ཇ ཐུངས ཟེར ནས བོས་པ ས ། རྒན་པོ རྔོན་པ་ཚོ འི ཕྱོགས སུ སོང  ། དེ་ནས རྔོན་པ་ཚོ ས རྒན་པོ མ་ཐོན་པ འི སྔོན དུ དུང ཞིག བརྐོས ནས དེ ཐོག ཏུ གདན་དཀར ཞིག བཏང ནས རྒན་པོ དེའི སྟེང དུ འདུག ཏུ བཅུག་པ ས ། རྒན་པོ ས་དོང ནང དུ ལྷུང  ། རྔོན་པ་ཚོ ས མྱུར དུ རྒན་པོ འི ཐོག ཏུ ས སྤུངས ཏེ རྒན་པོ གསོན་དུར བྱས་པ རེད ། དེ་ནས བུ་མོ སོང སོང ནས ས་ཆ ཞིག ལ ཐོན་པ་ན ། ས དེ རུ རྒྱལ་པོ གསུམ ཡོད་པ དང རྒྱལ་སྲས གསུམ་པོ ས མཉམ གཅིག ཏུ བཙུན་མོ བཙལ བཞིན ཡོད་པ འི སྐབས སུ འཁེལ ། བུ་མོ སྐོར ཅིག གིས གོན་པ དམར་པོ གྱོན ཏེ གྲལ བསྒྲིགས ཡོད ལ ། སྐོར ཅིག གིས གོན་པ སེར་པོ གྱོན ཏེ གྲལ བསྟར བསྒྲིགས ། ཡང སྐོར ཅིག གིས གོན་པ དཀར་བོ གྱོན ཏེ གྲལ བསྟར བསྒྲིགས ནས རྒྱལ་སྲས ཀྱི བཙུན་མོ ར འདེམས་པ འི རེ་སྒུག དང བཅས ཡོད་པ ལ ། རྒྱལ་སྲས གཅིག གིས གོན་པ དཀར་པོ གྱོན་པ འི བུ་མོ ཞིག འཁྲིད དེ སོང  ། ཡང གཅིག གིས དམར་བོ གྱོན་པ འི བུ་མོ ཞིག འཁྲིད ནས སོང  ། འོན་ཀྱང བསམ་ཡུལ་ལས འདས་བ ཞིག ལ ། རྒྱལ་སྲས གཅིག གིས དཀར་བོ གྱོན་པ ཡང མ་འཁྲིད ། དམར་བོ གྱོན་པ ཡང མ་འཁྲིད་པ ར ། སྤྲང་བོ འི ཁྲོད ནས སེང་གེ འདུལ་ལུ་མ འཁྲིད ནས སོང་བ རེད ། རྒྱལ་སྲས དེ འི ཨ་ཕ ས ཁྱེད ལ དཀར་པོ ཁྲོད ནས མི་དགོས ཤིང དམར་པོ འི ཁྲོད ནས མི་མཁོ ། སེར་པོ འི ཁྲོད ནས ཀྱང མི་འདེམས་པ ར སྤྲང་མོ འདི དགོས་ན ཁྱོད་རང གཅིག་པུ མོ དང མཉམ དུ སྡོད ཅེས ཁྱིམ་གཞི སོ་སོ ར བགོས ཏེ འཚོ་བ རོལ་བ ར བཀའ བསྒོས ཏེ ། རྒྱལ་སྲས ཁྱོ་ཤུག གཉིས ལ འབྲི་རྒན གཅིག དང མ་མོ རྒན་པ གཅིག རྒོད་མ རྒན་པ གཅིག བཅས བྱིན ཏེ ཁྱིམ ནས ཕྱིར བསྐྲད ། དེ་ནས ཡུན་རིང འགོར རྗེས མ་མོ རྒན་པ དེ ས ལུ་གུ མང་བོ བཙས ཤིང  ། འབྲི་རྒན གྱིས བེའུ མང་བོ བཙས ། རྒོད་མ ས རྟེའུ མང་བོ བཙས ནས ཁྱིམ་ཚང ཕྱུག་པོ ར གྱུར ། རེ་ཞིག གི ཙ་ན ། ཉིན་ཞིག སེང་གེ འདུལ་ལུ་མ ས ། དེ་རིང འུ་གཉིས ངེད་ཚང གི ཨ་མ ར བལྟ རུ འགྲོ ཟེར ནས སོང་བ རེད ། ཁྱིམ དུ ཐོན ནས ཨ་མ་ལགས ཞེས བོས་པ ས ། ཨ་མ ས ང ལ ཨ་མ ཟེར་མཁན ཞིག མེད ང བུ་མོ ཞིག ཡོད་པ ཡང སྲིན་པོ ས ཟས ཟིན ཞེས བཤད་པ ས ། སེང་གེ འདུལ་ལུ་མ ས ། ཨ་མ ང ཡིན་ཡ ། ང སེང་གེ འདུལ་ལུ་མ ཡིན ཞེས བཤད་ཞོར དུ ཨ་མ འི གམ དུ སོང་བ་ན ། ཨ་མ ས བུ་མོ དྲན ནས ངུས མང་དྲག་པ ས འགྲམ་པ སྔས ཐོག ཏུ འབྱར ནས འདུག དེ་ནས བུ་མོ ས ཨ་མ འཁྲིད ནས རང་གི ཁྱོ་ག དང མཉམ དུ བདེ་སྐྱིད འཚོ་བ འི དཔལ ལ རོལ་བཞིན དུས འདའ་བ ར བྱས་སོ ། 