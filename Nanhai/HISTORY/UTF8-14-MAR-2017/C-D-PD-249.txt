རྒྱལ་བོ འི སྲས་མོ དང བུད་ཤིང འཐུ་བ འི་བུ ། གནའ་སྔ་མོ ར ། ས་ཆ ཞིག་ན ཨ་ཡེ རྒན་མོ ཞིག ལ བུ གཉིས ཡོད་པ དང  ། བུ་ཆུང་བ དེ ནགས ལ བུད་ཤིང འཐུ རུ སོང ནས བུད་ཤིང བཙོང སྟེ འཚོ་བ རོལ བཞིན གདའ ། ཉིན་ཞིག བུ དེ ནགས ལ བུད་ཤིང འཐུ རུ སོང ནས ཕྱིར ཡོང་བ འི ལམ བར དུ རླུང་ནག འཚུབ་མ ཞིག གཡུག་བཞིན ཡོད་པ ལ ། ཁོ ས རླུང་འཚུབ དེ འི ནང ལ སྟ་རེ ས བརྒྱབ་པ ན ལྷམ ཞིག ཕྱིར ལྷུང སོང་བ དང ཁོ ས ལྷམ དེ ཁྲོམ ལ འཁྱེར ནས གོང མཐོན་པོ ར བཙོང་བ དང  ། མ་གཞི ལྷམ དེ་ནི རྒྱལ་པོ འི སྲས་མོ འི ལྷམ ཡིན་པ རེད ། སྐབས དེ ར ། རྒྱལ་བོ ས སྲས་མོ བོར སོང་བ དང དེ བཙལ དགོས་པ འི བརྡ ཡུལ་གྲུ ཀུན ལ བརྒྱབ ། དེ་ནས བློན་པོ ཞིག གིས སྲས་མོ འི ལྷམ ཁྲོམ་ར འི ནང ནས མཐོང བྱུང་བ ས ལྷམ དེ གང ནས ཁྱེར ཡོང་བ སོགས ཀྱི གནས་ཚུལ རྩད བཅད་པ་ན ། ཚོང་བ དེ ས བུད་ཤིང འཐུ་མཁན གྱི བུ དེ འི ལག ནས ཉོས་ཚུལ གསལ་བོ ར བཤད་པ་ན བུ དེ བཙོན དུ བཟུང  ། རྒྱལ་བོ ས བུ དེ ར སྲས་མོ ངེས་པར དུ བཙལ ནས རྙེད དགོས་པ དང མ་རྙེད ཚེ ཁྱོད བཟའ་མི གང་བོ ར སྲོག་ཁྲིམས ལ སྦྱོར་པ འི བཀའ བབས ། དེ་ནས བུ དེ གཅིག་པུ རྒྱལ་བོ འི སྲས་མོ བཙལ དུ སོང  ། ས་ཆ ཞིག ལ ཐོན་དུས མི ཁ་ཤས ངུ་བཞིན ཡོད་པ དང མི ཁ་ཤས གད་མོ དགོད ཀྱིན ཡོད་པ དང འཕྲད་པ ས རྒྱུ་མཚན དྲིས་པ་ན ། ངུ་བཞིན་པ འི མི རྣམས དོ་དགོང ལྷ་ཁང སྲུང གི འགྲོ དགོས་པ དང སོང ཚེ འདྲེ་མོ མགོ་དགུ ཡོང ནས ཟོས འགྲོ་བ ས ཕྱིར ཡོང མེད་པ དང  ། དགོད་བཞིན་པ རྣམས སང་ཉིན དགུང་མོ མ་གཏོགས འགྲོ མི་དགོས་པ ས དགའ་སྤྲོ སྐྱེས་བ རེད ཅེས ལན བཏབ་པ་ན ། བུ དེ ས ཁྱོད་ཚོ ས དེ་འདྲ ས སེམས་ཁུར མི་བྱེད་པ ར ལྕགས་མདའ ལྕགས་གཞུ ཞིག སྟ་གོན བྱོས དང ལྷ་ཁང སྲུང དུ ཁོ་བོ འགྲོ ཞེས ཁས་བླངས ། དེ་ནས ཁོ ས ལྷ་ཁང སྲུང ནས བསྡད་པ་ན ས་རུབ་དུས རླུང གཡུག་པ དང འུར་སྒྲ དང བཅས འདྲེ་མོ ཐོན བྱུང་བ ས ཁོ ས ལྕགས་གཞུ དེ ལ ལྕགས་མདའ སྤྲད ནས ཤེད ཅི ཡོད ཀྱིས འཐེན ནས བརྒྱབ་པ་ན ཡུལ་ཕྱོགས དེ འུར་སྒྲ དང བཅས འདྲེ་མོ དེ ནག་མེད་སེ ར གར་སོང་ཆ་མེད དུ གྱུར ། ཕྱི་ཉིན ནམ ལངས་པ་ན ཁོ སྡེ་བ དེ ར སོང ནས འདྲེ་མོ ཁོ ས བཏུལ ཟིན་པ དང ཁོ ངེས་པར དུ རྒྱལ་བོ འི སྲས་མོ བཙལ དུ འགྲོ དགོས་པ དང སྲས་མོ རྙེད རྗེས ཕྱིར ཡོང་ཚུལ བཤད ནས འདྲེ་མོ འི ཁྲག་རྗེས དེད ནས སོང  ། ཁྲག་རྗེས དོང ཞིག གི ནང དུ འཐེན འདུག་པ ས ། ཁོ དོང དེ འི ནང དུ སོང་བ་ན དེ་ན ས་ཆ ཆེན་པོ ཞིག ཡོད ཅིང  ། རྒྱལ་བོ འི སྲས་མོ ས དེ་ན ལུག འཚོས ནས ཡོད་པ དང འཕྲད ། ཁོ ས སྲས་མོ ར འདྲེ་མོ འི གནས་ཚུལ དྲིས ཏེ ཆུ འདི འི ཕ་རོལ ཏུ ཇི་ལྟར བརྒལ དགོས ཞེས དྲིས་པ་ན ། སྲས་མོ ས ཆུ ཡར་ལོག མར་ལོག ར་མ་དཀར་མོ ར ལམ ཕྱེ ཞེས བཤད་ན ཆུ བརྒལ ཐུབ་ཚུལ བཤད ། འོ་ན ནོར་ལུག ཐམས་ཅད ར ནང དུ ཇི་ལྟར འཇུག ཅེས དྲིས་པ་ན ། ནོར ནོར་ར ནང དུ སོང  ། རྟ རྟ་ར ནང དུ སོང ཞེས བཤད་ན བུད འགྲོ ཞེས ལན བཏབ ། ཡང ཁོ ས འདྲེ་མོ འི བླ་སྲོག ཅི་རེད ཅེས དྲིས་པ་ན ། འདྲེ་མོ འི བླ་སྲོག གཉའ་གོང་ན རྨེ ལུ་གུ འདྲ་བ ཞིག ཡོད་པ དེ དང  ། ཐབ་ཀ འི གཉའ་ན གྲོག་ཚང ཞིག ཡོད་པ དེ ཡིན ། ཁོ་མོ ད་ལྟ རྨ་ཁ མ་སོས བར བསྡད ཡོད་པ དང  ། རྨ སོས་བ ར འོ་མ དཀར་ཡོལ གང འཐུང རྗེས དེ ལ ལྕེ་ལྡག བྱས ནས འདུག དགོས་ཚུལ གྱི གནས་ཚུལ རྣམས གསལ་བོ ར བཤད ། དེ་ནས ཁོ་གཉིས མཉམ དུ སོང ནས ནོར་ལུག ཐམས་ཅད ལྷས་ར ར བཅུག རྗེས ཁྱི ཞིག བསད ནས དེ འི ལྕེ ཁྱེར སོང ནས ཨ་མ འི རྨ་ཁ ར བྲུད་པ་ན ། འདྲེ་མོ ས དེ་དགོང ཅི ཡིན ནམ ཁྱོད ཀྱིས རྨ་ཁ ལྡག་པ ཧ་ཅང རྩུབ་པ ས འོ་མ དཀར་ཡོལ གང འཐུང ནས ཡང་བསྐྱར ལྡོགས ཤིག ཅེས བཤད ། དེ་ནས ཁོ ས འོ་མ འཐུང ནས ཡང་བསྐྱར ལྡག་པ དང མཉམ དུ ཁྱོད ཀྱི མགོ ལ ཤིག འཐུ ཞེས བཤད ནས མགོ ཡི རྨེ ལུ་གུ འདྲ་བ དེ བཅད སོང  ། ཆུ་ཁོལ ཞིག བསྐོལ ནས ཐབ་ཀ འི གཉའ ཡི གྲོག་ཚང ནང དུ བླུག་པ་ན དེ་ནས དུག་སྦྲུལ ཅིག ཕྱིར འོང་བ དེ་ཡང བསད་པ ས འདྲེ་མོ འི སྲོག གི རྒྱུན ཆད སོང་བ རེད ། དེ་ནས འདྲེ་མོ དེ ཤི སོང་བ ས སྲས་མོ དང བུ དེ་གཉིས ཕྱིར འོང  ། དོང་ཁ ར ཐོན་དུས བུ དེ འི སྤུན ཆེ་བ ས ཁོ་གཉིས ལ སྒུག འདུག སྲས་མོ ས བུ དེ ལ ཁྱོད སྔོན དུ སོང ཞེས བཤད་ན འང ། བུ དེ ས ཁྱོད སྔོན དུ སོང དང ང རྗེས ནས ཡོང ཆོག ཅེས སྲས་མོ སྔོན་ལ དོང་ཁ ར འཐེན དུ བཅུག བུ དེ འི སྤུན ཆེ་བ ས སྲས་མོ དོང་ཁ ར བླངས མ་ཐག དོང་ཁ ཕ་བོང ཞིག གིས བཅད དེ སྲས་མོ རང གིས བསྐྱབས ཁུལ གྱིས ཁྲིད ནས བུད སོང་བ ས སྤུན ཆེ་བ དེ ར རྒྱལ་སྲིད ཀྱི ཕྱེད་ཀ ཐོབ སོང་བ རེད ། སྲས་མོ ས རང སྐྱོབ་མཁན གྱི དཔའ་རྒོད ངོ་མ དེ དོང ནང ནས ལུས སོང་བ འི གནས་ཚུལ གསལ་བོ ར ཤེས ཡོད་པ ས སྐད་ཆ ཅི་ཡང མ་བཤད་པ ར ལྐུག་པ འི ཚུལ བཟུང ནས བསྡད་པ ས མི ཚང་མ ས རྒྱལ་པོ འི སྲས་མོ འདྲེ་མོ ས བཟུང ནས བླུན་པོ ར གྱུར སོང ཞེས བཤད ། དེ་ནས བུ་ཆུང དེ དོང ནང དུ ལྡོམ ནས སོང སོང་བ་ན ལྕགས་སྒམ ཞིག ཡོད་པ ཅི ཡིན བསམ ནས ཐོ་བ ས བསྣུན་པ་ན ནང ནས དུག་སྦྲུལ ཞིག ཡོང ནས ཁོ ལ དཀྲིས གསུམ བརྒྱབ་པ དང ཁོ དེ འི དུག་ཁ ས བརྒྱལ་བ ར གྱུར སོང  ། བརྒྱལ་སངས རྗེས ཁོ ས དུག་སྦྲུལ ལ ཁྱོད སུ ཡིན ། གལ་ཏེ ང འཆའ་ན འདོད ཚེ ཁྱོད ཀྱིས གང འདོད དུ ང འཆོས ཆོག ཅེས བཤད་པ་ན ། དུག་སྦྲུལ དེ ས ། དེ་འདྲ ག་ལ་ཡིན ། ང འདྲེ་མོ འདི ས དམ ལ བཏགས ཡོད ལ ཁྱོད ཀྱིས ང འི སྲོག བསྐྱབས སོང་བ ས འུ་གཉིས ངེད་ཚང ལ འགྲོ ཞེས མཉམ དུ སོང་དུས སྦྲུལ དེ་ནི ཀླུ་རྒྱལ གཙུག་ན་རིན་ཆེན གྱི བུ ཡིན་པ རེད ། ཀླུ་རྒྱལ གྱི རྒྱལ་སྲིད ཕྱེད་ཀ ཁོ ལ སྤྲད ཅིང དེ རུ ཀླུ འི བུ་མོ ཞིག བཙུན་མོ བླངས ཏེ བདེ་སྐྱིད ཀྱི འཚོ་བ རོལ ནས བསྡད ། ཉིན་ཞིག ཁོ ས རང གི ཆུང་མ ལ ས་ཁ ར ལྟད་མོ ཞིག བལྟ རུ འགྲོ དགོས་པ ས སོང་ན ཨེ་ཆོག ཅེས དྲིས་པ་ན ། དེ ས འགྲོ ཐུབ ཀྱང ཁྱོད ཕྱིར ཡོང རྒྱུ མ་རེད ཅེས ལན བཏབ ། ཁོ ས ཕྱིར ཡོང ཞེས བཤད ནས ཕན་ཚུན ལ མནའ བསྐྱལ ནས འགྲོ རྒྱུ ཐག བཅད་པ་ན ཆུང་མ ས ཁོ ལ ཤོག་ཐུམ ཟུར་གསུམ་མ ཞིག བྱིན ནས འདི ཁྱོད ལ དགོས་དུས ཀྱི ཉིན ཞིག ཡོད ཅེས བཤད ། དེ་ནས ཁོ ས་ཁ ར ཡོང་དུས སྤུན ཆེ་བ ས མཐོང བྱུང་བ ས ། རང གི མཚང བརྟོལ་བ ར འཇིགས ཏེ བློན་པོ འགའ ལ བཀའ ཕབས ནས བཙོན ལ བཅུག་པ་ན ཁོ ས ཤོག་བུ ཟུར་གསུམ་མ དེ ལག ལ བླངས་པ དང མཉམ དུ བཙོན་ཁང ནང དུ འཇའ ཤར་བ དང ། རྒྱལ་པོ འི སྲས་མོ ས དེ མཐོང བྱུང་བ ས ཅི ཡིན བསམ ནས བཙོན་ཁང ནང ལ བལྟ རུ ཡོང་དུས རང་ཉིད སྐྱོབ་མཁན ངོ་མ དེ མཐོང བྱུང་བ དང  ། ཁོ ས ཀྱང སྲས་མོ མཐོང བྱུང་བ ས ཕན་ཚུན ལ འཐམ ནས བརྒྱལ སོང་བ དང  ། དེ ར ཡོད ཀྱི མི རྣམས ཧ་ལས ནས སྲས་མོ བཙོན་མ ཞིག དང འདི་འདྲ བྱེད དོན ཅི ཡིན བསམ ནས སྐད་ཆ མང་པོ བཤད་པ་ན ། སྲས་མོ ས མི་སྨྲ་བ འི བརྟུལ་ཞུགས མཚམས བཞག ནས ཁོ་གཉིས ཀྱི གནས་ཚུལ རྣམས དྲང་མོ ར བཤད་པ ས ། རྒྱལ་སྲིད ཀྱི ཕྱེད་ཀ དེ བུ་ཆུང་བ ར སྤྲད་པ དང བུ་ཆུང དེ ས ས་འོག གི རྒྱལ་ས ཕྱེད་ཀ དང ས་སྟེང གི རྒྱལ་སྲིད ཕྱེད་ཀ བཟུང ནས སྐྱིད་པ འི དཔལ ལ རོལ་བ ར གྱུར་ཏོ ། །