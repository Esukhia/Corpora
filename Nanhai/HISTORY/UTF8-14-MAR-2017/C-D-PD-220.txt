བག་མ སློང་བ ། གནའ་སྔ་མོ ཡུལ ཞིག ལ རྒྱུ་ནོར དབུལ་ཞིང་ཕོངས་པ འི ཁྱིམ་ཚང ཞིག ཡོད་པ དེ ར ལང་ཚོ་སྨིན་པ འི བུ གཅིག ཡོད ། དེ ལ ཕ་མ གཉིས་པོ ས མགྱོགས་པོ ར ཉེ་འཁོར ནས འཚམས་པ འི བུ་མོ ཞིག མནའ་མ ར སློང་རྒྱུ འི སེམས་འཚབ བྱེད་པ དང དམིགས་ཡུལ ཡུན་རིང བཅངས ཀྱང གཞན་ཚོ ས ཁྱིམ་ཚང གི སྐྱིད་སྡུག ཁོ་ན ར བལྟས་ན འང ཨ་ཙི ། ད གང་དྲག ཟེར ཁོ འི ཕ་མ གཉིས་པོ འི ངལ་བ འབྲལ་མེད དང རེ་བ སྟོང་ཟད དུ བྱས ། གང་འཚམ ཞིག ནས བུ འི གཉེན་དོན གྱིས སེམས བཅོམ་པ འི ཕ དེ ས ཡུལ དེ ར བལྟ་རྒྱ མཐོང་རྒྱ ཆེ ལ རྣམ་རིག་བཀྲ་བ འི ཚོང་གཉེར རིག་འཛིན ཟེར་བ ཞིག ཡོད་པ དེ འི གམ དུ བཅར ནས འ་ཆད འུ་ཐུག་ངང སེམས ནང གི སྡུག་བསྔལ མཐའ་དག ལྷུག་པོ ར བརྗོད ནས ཚོང་དཔོན ཆེན་པོ ས རང་ཉིད ཀྱི རེ་དོན དེ བསྒྲུབ་རྒྱུ འི ཞུ་བ ཡང་ནས་ཡང་དུ འཐེན ། རིག་འཛིན ཡང ཕ་རྒན དེ ར སྙིང་རྗེ ལྷག་པ ར སྐྱེས ནས དོན དེ ཁས་བླངས ། ནམ་ཞིག རིག་འཛིན ཐག་རིང གི ཡུལ་གྲུ ཞིག ལ ཚོང་བསྐོར དུ འགྲོ་སྐབས འོན་གསང བྱེད་པ་བཞིན དེ་ག འི ཁྱིམ་ཚང ཞིག ལ རང་ལོ བཅོ་བརྒྱད ལ སླེབས་པ འི བུ་མོ ཁམས་འབྲས མཚར ལ ལས་སྟངས བཟང་བ ཞིག ཡོད་ཚུལ གོ་ཐོས བྱུང་བ ས དེ ར བཅར ཏེ ཁྱིམ དེ འི ཕ་མ ཟུང ལ ཕར ནང གི བུ དེ བཟང་བ འི བཟང་ཚུལ ། འདི ནང གི བུ་མོ དང འཚམ་པ འི འཚམ་ལུགས ། ཁོ་གཉིས བཟའ་ཟླ བསྒྲིག་ན ལེགས་པ འི ལེགས་ཚུལ སོགས ཀྱི གནས་ལུགས རྒྱུ་མཚན ལུང་པ་གང བགྲངས ནས མག་པ ར སྟེར་རྒྱུའི རེ་བ བཅངས ། དེ་ནས ཕ དེ ས ངོ་གདོང ལ ཡིད དགའ་བ འི རྣམ་འགྱུར དང བློ སྒམ་པ འི རང་ཚུགས ཅིག་ཅར དུ སྟོན་གྱིན བུ་མོ ལོངས་ན འཇིག་རྟེན མི་སྒོ འགྲིམ་རྒྱུ ནི དུས་ཚོད སྔ་ཕྱི་ཙམ ཡིན་མོད ། ཡིན་ན འང ད་ཆ ཉེ་འགྱངས ག་ས་ག་ནས གཉེན་པོ རྒྱུན་ཆད་མེད་པ ར ཡོང་བཞིན འདུག་པ ས གང་བཟང་གང་ངན གྱི གདམ་ག ཡང དཀའ་བ ར འདུག མ་ཟད ད་ལྟ ཁྱེད་རང གིས གསུང་པ འི ཁྱིམ་ཚང དེ འི སྐྱིད་སྡུག ཇི་འདྲ ཡོད་མིན ཡང ཆ་མ་འཚལ ཞེས ཁ་མཁས ཚིག་འཇམ གྱིས སེམས ནང གི དོགས་གཞི སེལ་རྒྱུ ར བརྗོད ། དེ་ན རིག་འཛིན གྱིས ལམ་སང ཐེ་ཚོམ་མེད་པ ར ཁོང་ཚོ འི འཚོ་བའི ཆ་རྐྱེན ལ ཟེར དགོས གང་ཡང ཡོད་པ མ་རེད ། ཁོང་ཚོ འི ཁྱིམ ལ ར་མ་རྒྱ་བཞར ནི ཡོད་པ རེད ། དམར་པོ་རྩིད་སྒྲོག ནི ཡོད་པ རེད ། དཀར་པོ ལ སྦྱར ནི ཡོད་པ རེད ཅེས མཛུབ་གྲངས རྒྱག་བཞིན རང་ཉིད ཀྱང ཧ ལས་མདོག དང ཧང སང་མདོག གིས བཤད ། ཁྱིམ དེ འི བཟའ་མི གཉིས་པོ ས ཚོང་དཔོན གྱིས མིང བགྲངས་པ འི དངོས་པོ དག ཡང་སྙིང ཅི ཡིན་པ མགོ མ་ཚོས ཀྱང གང་ལྟར ཁོ་པ འི རྣམ་འགྱུར ལ བལྟས་ན ངེས་པར གྲོང་པ ཕྱུག་པོ ཞིག ཡོད་པ འདྲ སྙམ ནས བུ་མོ སྟེར་རྒྱུ འི མོས་མཐུན བྱས ཤིང ག་དུས བསུ་སྐྱེལ བྱེད་མིན གྱི གཏན་འཁེལ དུས མཁོ བརྒྱབ ། གཉེན་སྟོན རན་མཚམས སུ ཁྱིམ་ཚང དབུལ་པོ དེ འི ནང གི མི་རྣམས ཡར་རྒྱུགས མར་རྒྱུགས དང ད་རེས སྐུ་མཁྱེན རང ཟེར གྱིན ཁྱིམ་མཚེས ཆེ་བ འི ས ནས གདན་ཅོག ནས རྩིས་པ འི སྒྲིག་ཆས ཆ་ཚང་བ ར གཡར་པོ ཞུས ། ཆང་ས འི རྟེན་འབྲེལ གྲོལ་བ དང བག་མ སྐྱེལ མི་ཚོ འང རང་ཡུལ དུ ལོག ཤར་ལྷོ་ནུབ་བྱང གི མི་ཚང ག་གེ་མོ འི དངོས་པོ དག ཀྱང ནག་རྣོག དང བཅག བཅོག་མེད་པ ར རིམ་བཞིན ཕར་སྤྲོད བྱས ། ཧ་ལམ རྫ་ཆས སྒྲིག་ཙམ ཕུད དངོས་པོ དབེན ཞིང ཁང་ཆུང དེ འང སྟོང་ལྷང་ངེ ར གྱུར་བ འི ཡ་ང འི སྣང་ཚུལ དེ མཐོང་དུས བག་མ ར ཡིད་ཆེས དཀའ་བ དང བསམ་བརྗོད ལས འདས་པ འི སྐྱོ་གདུང ཤུགས ཀྱིས སྐྱེས ཀྱང སོ་སོ འི ལས་བསྐལ དམན་པ ར བསམས ནས སྡུག་རུས དང བཟོད་སྒོམ བྱས ནས མི་སྒོར སྡོད་རྒྱུ ལས ཐབས མ་རྙེད ། རྗེས སུ མོ ས ཕ་ཡུལ དུ འགྲོ་མཁན འགྲུལ་པ ར ཨ་མ ར གང་མགྱོགས བུ་མོ ར བསྐོར་བ གཅིག རྒྱག་པ ར ཕེབས་རོགས ཟེར ཁ་ལན གཅིག་རྗེས་གཉིས་མཐུད བསྐུར སྟབས མི་འགྱངས་བ ར བུ་མོ འི ཨ་མ སླེབས་པ དང ད་གཟོད གཞི་ནས ཁྱིམ་ཚང དེ འི འཚོ་བ འི གནས་ཚུལ སྐྱོ་པོ ཡིན་པ ཚོང་དཔོན རིག་འཛིན ཟེར་མཁན ཧམ་ཆེན དེ ས རང བཟའ་ཟླ གཉིས ལ མགོ་བསྐོར བཏང་བ གསལ་རྗེན དུ ཤེས་རྟོགས བྱུང ཡང ཚང་མ ཕྱི་དྲག་པ འི ལས ཡིན་པ ས རང བཟའ་ཚོ གཉིས་པོ ས མུན་ནག སྦར་ཡུལ གྱི རྟོགས་དཔྱོད ལ བརྟེན ནས བུ་མོ འི མི་ཚེ གཅིག གི དོན་ཆེན ཐག་གཅོད བྱས་པ ར བློ་འགྱོད སྐྱེས་པ དང འབྲེལ གཉེན་པོ རིག་འཛིན ལ དེ་བས ཁོང་ཁྲོ ཆེན་པོ ལངས ། ཉིན་ཞིག གི ཞོགས་པ བུ་མོ འི ཨ་མ གཅིག་པུ ར ལག ཏུ ཕྲེང་བ ཞིག ཐོགས ནས སྡེ་བསྐོར ལ འགྲོ་བ དང ཐག་རིང་ཙམ ནས ཚུར ཡོང་བ འི རིག་འཛིན མཐོང་བ དང རང གི བུ་མོ འི བྱ་བ འཕྱུག ཟིན ཡང ང ས ཁོ ལ གདོང་ཐུག ནས བདེན་དོན ཞིག མ་རྩོད་ན འགྲིག་ཐབས་མེད བསམ་བཞིན འགྲོ་བ དང ཁོ དང འཕྲད ། བུ་མོ འི ཨ་མ ས ཨ་ཙི ། དེ་འདྲ འི ཚོང་དཔོན་ལགས ཀྱི ཐབས་སྡུག ལ ང འི བུ་མོ ཁ ཐལ་བ ར སྦྱར སོང  ། ཁྱོད་རང མི ཉམས་ཆུང ལ རྫུན་གཏམ གྱིས མགོ་བསྐོར གཏོང་བ དཔེ་སྲིད དམ ཞེས དབུགས ཐེངས གཅིག ལ བཤད་མཚམས དེ ར རིག་འཛིན གྱིས ངག དལ་པོ ས ཨ་ཙི ཨ་མ་ལགས ། ཁྱེད་རང མི དཀར ལ ཞྭ་ནག གཡོགས་པ མ་གནང དང  ། མ་གཞི ང མི བཟང་པོ ཞིག་མིན ཏེ ང ས ཁྱེད་ཚོ ར རྫུན་བཤད ནས མགོ་སྐོར གཏོང་རྒྱུ རྩ་བ ནས མ་བྱུང  ། ང ས མི་ཚང དེ ར ར་མ་རྒྱ་བཞར ཡོད་པ རེད ཟེར་བ་བཞིན ཁོང་ཚོ འི སྒོ་རྭ འི ནང ར་རྒྱ་མོ མིག་བཞར་བ ཞིག མི་འདུག གམ ། དམར་པོ རྩིད་སྒྲོག ཡོད་པ རེད ཟེར མི་ཚང གི ཨ་ཕ ར སྟོད་ཕོར དམར་པོ གས་པ སྐེད་པ རྩིད་སྐུད ཀྱིས བསྡམས་པ ཞིག དང དཀར་པོ ལ སྦྱར ཡོད་པ རེད ཟེར མི་ཚང གི ཨ་མ འི ལག་མགོ གཡོན་མ ར དུང་སྒོར གས་པ ལ ཆས སྤྱར་བ ཞིག བརྒྱུས ནས ཡོད་པ འམ ཁྱེད་རང གིས གཟིགས ཡོད་ངེས རེད ། མ་གཞི ནས མནའ་མ མག་པ སློང་སྐབས མི སུ ཡིན་ནའ འང ཡོད རྐྱང་རྐྱང མ་གཏོགས་མེད ཞུ་མཁན ག་པ ར ཡོད་པ རེད ཅེས རང ལ བདེན་པ སྒྲུབ་པ ས མ་རྒན དེ་ཡང ག་བྱེད་འདི་བྱེད དང ག་ཟེར་འདི་ཟེར མེད་པ ར ངོ་ཚ ས ཁ་སྐྱེངས ། 