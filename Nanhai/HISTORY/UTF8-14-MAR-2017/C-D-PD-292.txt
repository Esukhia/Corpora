 སྦྲུལ གྱིས འཁྱེར་བ འི ངོ་མཚར ལོ་མ གསུམ ། སྒྲུང འདི ནི སྔ་མོ སྔོན གྱི དུས སུ མཐའ་འཁོབ ཀྱི གྲོང་ཁྱེར ཆུང་ཆུང ཞིག གི ནང དུ བྱུང་བ རེད །  ། ས་སྲོས ཀྱི དུས སུ ཁྲོམ་ཟུར གྱི ཁང་ཆུང གོག་ཏོ ཞིག གི ནང དུ མི དབུལ་པོ ཞིག གིས བཀྲ་མ་ཤིས་པ འི གནས་ཚུལ ཞིག འཕྲད་པ ལྟར སྒྲོག་ཙེ འི ཟུར དུ དབུགས་རིང འབྱིན བཞིན ཡོད ། དེ་དུས ཁང་པ སྦུག་མ ནས ཕོ་གསར དཔའ་ཉམས དོད་པོ ཞིག ཐོན ཡོང ནས པ་ལགས ཞེས ཐེངས་གཅིག བོས ། རྒས་པོ དབུལ་པོ དེ ས རབ་རིབ ཏུ གྱུར་པ འི མིག གིས བུ ལ བལྟ་ཙམ བྱས རྗེས དབུགས་རིང རིང་མོ ཞིག བཏང ནས བུ ། ད་ཆ ང་གཉིས ཀྱིས ཐབས་ཤེས འདྲ བྱེད དགོས་པ འདུག ང་རང གཉིས ལ ཟས ཉི་མ ཁ་ཤས རག མེད་པ ས ། ཁྱོད ཀྱིས ཕྱི ལ ལས་ཀ ཞིག འཚོལ་བ ར རྒྱུགས ཤིག པ་ཕ ར ཁྱོད གསོ་བ འི འཇོན་ཐང མེད ཅེས བཤད་པ རེད །  ། དེས་ན བུ དེ ས དབུལ ཞིང ཕོངས་པ འི ཕ ལ ཞལ་གྱེས ཞུས ཏེ ། རྒྱལ་ཁམས བསྐོར་བ ར ཕྱིན ། ཡུན་རིང མ་སོང་བ ར ཁོ དམག རྒྱག་ས ཞིག ཏུ སླེབས་པ དང ། ཁོ ས རྒྱལ་པོ འི དམག་དཔུང ནང ཞུགས་པ རེད ། དམག་འཐབ ཧ་ཅང ཛ་དྲག་པོ ཡོད་པ དང ། ཕོ་གསར དེ དཔའ་བློ་ཁོག ཧ་ཅང ཆེན་པོ ཡོད ཅིང ། འཐབ་གྲོགས་ཚོ བྲོས་བྱོལ དུ འགྲོ་རྩིས བྱེད དུས ། ཁོ ས སྐད་ཤུགས ཆེན་པོ ས སྤུན་གྲོགས་ཚོ ། བྱས་ན ཁྱོད་ཚོ ས རང གི རྒྱལ་ཁབ དགྲ་བོ འི ལག ཏུ གཏད ནས གཏོར་སྐྱོན འཕོག ཏུ འཇུག འདོད དམ ཞེས བཤད ། འཐབ་གྲོགས་ཚོ ར ཁོ འི སྐུལ་ལྕག འཐེབས རྗེས ཚང་མ ས དཔའ བློ་བསྐྱེད དེ ཤི་འཛིང རོ་འཛིང བྱས མཐར ཁོ་ཚོ གཡུལ ལས བརྒྱལ་བ རེད ། དམག་འཁྲུག མཇུག་སྒྲིལ རྗེས ཕོ་གསར དེ ར རྒྱལ་པོའི གཟེངས་བསྟོད ཐོབ ཅིང ། སྐབས་ཤིག རིང ཁོ རྒྱལ་ཡོངས སུ སྙན་གྲགས ཆེ་ཤོས ཀྱི དཔའ་བོ ར གྱུར་པ རེད ། རྒྱལ་པོ དེ ལ བུ་མོ མཛེས་པོ ཞིག ཡོད་པ དེ འི གཤིས་ཀ ཁྱད་མཚར་པོ ཞིག ཡོད ཅིང ། མོ ས མི ཚང་མ ར ང ཤི རྗེས སྐྱེས་པ སུ ཡིས ང འི དུར་རྫས བྱེད འདོད་ན ། ང ས དེ འི ཆུང་མ བྱེད ཀྱི ཡིན ཞེས ཁྱབ་བསྒྲགས བྱས་པ རེད ། མོ ས དེ་སྐད བཤད རྗེས སུ དང་ཐོག མོ མནའ་མ ར སློང དགོས བསམ་མཁན ཚང་མ ཞེད་ཐག་ཆོད ནས སློང་བ ར འགྲོ མི་ཕོད ། འོན་ཏེ ཕོ་གསར དེ ལྷ་ཅིག གི མཛེས་དཔལ ལ སེམས་པ རབ་ཏུ ཤོར ནས ། གང ལ འང མ་ལྟོས་པ ར རྒྱལ་པོ ར བུ་མོ དེ ཁོ་རང ལ སྟེར རོགས ཞེས ཞུ་བ འཕུལ་བ་ན ། བུ་མོ ས ཁོ འི རེ་འདུན ཁས་བླངས་པ རེད ། རྒྱལ་པོ ས ཁྱོད ཀྱིས ཁ་བཤད་ལག་བསྟར བྱས ཏེ ། ལྷ་ཅིག ཁོང ཁྱོད ཀྱི སྔོན ལ གྲོངས་ན ། ཁོང གི དུར་རྫས བྱེད དགོས་སོ ཞེས བཤད ། ཕོ་གསར གྱིས རང ལ ཡིད་ཆེས ཀྱིས ཁེངས ཤིང བྲང་ཁོག བརྡུང བཞིན དེ་འདྲ ལོས ཞུ ཞེས ཟེར ། དེ་ལྟར ངང ཁོ གཉིས གཉེན་སྒྲིག བྱས་པ རེད །  ། གཉེན་སྒྲིག བྱས རྗེས ། ཕོ་གསར དང ལྷ་ཅིག གཉིས ཧ་ཅང སྐྱིད་པོ བྱུང མོད ། མི་རིང་བ ར ལྷ་ཅིག ལ ནད ལྕི་པོ ཞིག འཕོག ནས ། རྒྱལ་པོ ས རྒྱལ་ཡོངས སྨན་པ གྲགས་ཅན རྙེད་དོ་ཅོག བཙལ ནས མོ ལ ནད་དཔྱད སྨན་བཅོས བྱས ཀྱང ། མོ འི ནད བཅོས མ་ཐུབ་པ ར ། མཐའ་མ ར མོ གྲོངས་པ དང ། ཁྱོ་ག ས རང གི དམ་བཅའ ལག་བསྟར བྱེད ཆེད ། ཆུང་མ འི བང་སོ འི ནང དུ བསྡད དེ ། མོ དང མཉམ དུ ཤི་རྩིས བྱེད་པ དང ། རྒྱལ་པོ ས ཕོ་གསར བྲོས དོགས ཀྱིས བང་སོ འི ཕྱི ནས རིམ་པ མང་པོ བསྐོར ཞིང སོ་པ མང་པོ བཞག་པ རེད ། འོན་ཏེ ཕོ་གསར དེ ནི ཤིན་ཏུ ཡིད་རྟོན རུང་བ ཞིག ཡིན་པ ས ། བྲོས སེམས རྩ་བ ནས མེད་པ རེད ། ཕོ་གསར གྱིས བང་སོ འི ནང དུ བསྡད དེ མིག གཉིས ཕྲན་བུ བཙུམས ནས ཤི རྒྱུ བསྒུག་པ འི མཐར ། བང་སོ འི སྒོ ལྡིང་སྒྲ དང བཅས བསྣན་པ མ་ཟད སྒོ་ལྕགས ཧ་ཅང ཆེན་པོ ཞིག བརྒྱབ་པ རེད །  ། བུ་མོ འི པུར་སྒམ དུར་ཁང གི དབུས སུ བཞག ཡོད་པ དང ། པུར་སྒམ གྱི འཁྲིས་ན སྒྲོག་ཙེ ཞིག བཞག ཡོད་པ དེ འི སྟེང་ན ཡཱང་ལ བཞི སྤར་བ ཕུད ། ད་དུང མེན་པ འོ བཞི དང ཨ་རག བྷོ་ཏོར བཞི བཞག ཡོད་པ རེད ། ཕོ་གསར གྱིས ཟས དེ་དག དལ་བུ ར ཟ ཞིང ། ཁོ མགྱོགས་པོ ཤི རྒྱུ ཡིན་པ ནི སྨོས མི་དགོས་པ ཞིག རེད ། ཁོ ས གཡོ་མེད ཀྲོང་ངེར བསྡད ཅིང ། སེམས་སྡུག ཧ་ཅང ཆེན་པོ བྱུང་བ རེད ། ཁོ འི སེམས དབུས སུ ནང་འགལ ཡོད་པ དེ ནི དོན དུ ལུགས དང ཤིན་ཏུ མཐུན་པ ཞིག ཡིན ཏེ ། མི སུ ཞིག ཡིན་རུང འཆི་བ འི དུས སུ ཚང་མ ས དེ་ལྟར བྱེད་པས་སོ ། ཁོ ས དེ་ལྟར ངང བསྡད་པ དང ། རྗེས སུ བང་སོ འི རྩིག་ཟུར ནས སྦྲུལ ཞིག ཐོན ཡོང་བ མཐོང་བ རེད ། ཕོ་གསར གྱིས དེ གང དུ འགྲོ་བ ར ཅེ་རེ ར བལྟས་པ ས ། སྦྲུལ དེ ས ལྷ་ཅིག གི ཕུང་པོ འི ཕྱོགས སུ དལ་བུ ར འགྲོ་བ མཐོང ། ཕོ་གསར དེ ས གློག་དམར འཚུབ་པ ལྟར མྱུར་བ ར ཡར་ལངས ཏེ རལ་གྲི ཤུབས ནས བཏོན ཞིང ། འོད འཁྱུག་ཙམ བྱས་པ དང སྦྲུལ དེ དུམ་བུ གཉིས ལ བཏུབ་པ རེད ། ཕོ་གསར གྱིས ང འདི ར ཡོད ཕྱིན ། ང འི ཆུང་མ ར འབག་བཙོག བཟོ རུ སུ གང་ཞིག འཇུག གི མིན ཞེས བཤད །  ། གནས་ཚུལ དེ་འདྲ་བ མུ་མཐུད ཐོན་པ དང ། སྦྲུལ གཉིས་པ དང གསུམ་པ ཡང ཕོ་གསར གྱིས དུམ་བུ གཉིས་གཉིས སུ བཏང ། སྦྲུལ བཞི་པ ཐོན ཡོང་བ དེ ས རོགས་ཟླ ར གེགས་བར བྱུང་ཚུལ མཐོང་བ ས ཤིན་ཏུ སྐྲག་པ ར གྱུར ནས འགྲོ་མཚམས བཞག ཅིང ཕྱིར འཁུམས ཕྱིན ། ཕོ་གསར གྱིས ལག་པ ར རལ་གྲི བཟུང སྟེ གཡོ་མེད ཀྲོང་ངེར ལངས ཏེ ཕུག་སྒོ ར ཅེ་རེ ར བལྟས་པ ས ། སྦྲུལ དེ སླར་ཡང ཕོ་གསར གྱི མིག་ལམ དུ ཐོན་པ དང ། མི་འདྲ་བ ཞིག ལ ད་རེས དེ ས ཁ འི ནང སྔོ་ལྗང ལོ་མ གསུམ འཁྱེར ཡོད་པ རེད ། ཕོ་གསར གྱིས དེ འི བྱེད་ལུགས བྱེད་སྟངས ལ མིག འབྲུ ཚུགས སུ བལྟས ། སྦྲུལ དེ ས ཕར་ཕྱིན ནས སྔོ་ལྗང ལོ་མ ས རོགས་ཟླ འི ཕུང་པོ མཐུན་སྦྱོར བྱས་པ དང ། ཡུད་ཙམ ལས མ་སོང་བ ར སྣང་ཚུལ ངོ་མཚར་ཅན ཞིག ཐོན ནས ། སྦྲུལ ཤི་བོ དེ་དག ཚང་མ འཆི་བ ལས གསོས་པ རེད ། ཕོ་གསར གྱི ཡིད་སེམས རབ་ཏུ གཡོས ཤིང ། ཁོ ས རེ་བ ཡོད་པ མཐོང ནས སྒུར་སྒུར བྱས ཏེ ། ཤིང་ལོ དེ གསུམ་པོ བསྒྲུགས་པ རེད ། ཁོ འི བསམ་པ ར ཤིང་ལོ གསུམ་པོ འདི་དག གིས སྦྲུལ ཤི་བ ལས གསོ ཐུབ་དུས ། དེ་དག གིས ལྷ་ཅིག ཀྱང འཆི་བ ལས གསོ ཐུབ སྙམ ། ཁོ ས ཆུང་མ འི མཆུ་ཏོ འི སྟེང དུ ཤིང་ལོ གཅིག བཞག་པ དང ། མིག གི སྟེང དུ ལོ་མ གཞན གཉིས བཞག ཆུང་མ འི ངོ མདངས སྐྱ་བོ དེ དམར་མདངས ལྡན་པ ར འགྱུར འགོ ཚུགས་པ དང ། ཆུང་མ ས གཉིད སད་ཙམ ཡིན་པ བཞིན དབུགས་རིང ཞིག བཏང ནས ། ཉབ་བེ་ཉོབ་བེ འི ངང དཔུང ལག བརྐྱངས ཤིང ། མིག དལ་བུ ར གདངས་པ རེད །  ། མོ ས དཀོན་མཆོག་མཁྱེན ། ང ག་པ ར སླེབས་པ རེད ཞེས ཟེར །  ། ཕོ་གསར གྱིས བརྩེ་བ འི བཟའ་མོ ལགས ། ཁྱེད ང འི འཁྲིས་ན བསྡད ཡོད ཅེས ལན བཏབ །  ། ཁོ ས ད་གིན ཐོན་པ འི གནས་ཚུལ ཚང་མ ཆུང་མ ར བཤད་པ ས ། མོ ཡིད་སེམས རབ་ཏུ གཡོས་པ ར གྱུར ། མཇུག ཏུ ཁོ ས བཟའ་ཟླ སྐྱོར བཞིན བང་སོ འི སྒོ་ཁ ར ཡོང ནས དུར་སྒོ ཤུགས ཀྱིས བརྡུངས་པ མ་ཟད སྐད ཆེན་པོ ས བོས ། སྒོ ཕྱི འི དམག་མི ས བང་སོ འི ནང ནས སྐད རྒྱག་པ ཐོས་པ ས དུར་སྒོ འཕྱེ ནས ཕོ་གསར དང ལྷ་ཅིག གཉིས ཕྱིར ཐོན དུ བཅུག དེ་དུས རྒྱལ་པོ ར སྙན་སེང ཞུ་མཁན བྱུང་བ དང ། རྒྱལ་པོ སྐུ་ངོ་མ ཡོང ནས ཁོ གཉིས བསུས ། རྒྱལ་པོ ར སེམས་འགུལ ཧ་ཅང ཆེན་པོ འཐེབས ནས ཁོ གཉིས ལ འཐམས ཤིང དགའ ཡང དགའ ལ ཧང ཡང སངས ། ཁོ་རང གི བུ་མོ འདས་ལོག ཡོང གི རེད བསམས་པ ཞེ ལ ཡོང མྱོང མེད་པ རེད ། ཕོ་གསར གྱི སྔོ་ལྗང ལོ་མ གསུམ་པོ དེ་དག སྐུ་སྲུང་བ ར སྤྲད དེ བདག་གཅེས ཡག་པོ གྱིས དང ། སླད གནས་ཚུལ དེ རིགས འཕྲད་དུས ཕན་ཐོགས ཀྱི རེད ཅེས བཤད །  ། སྟབས་མ་ལེགས་པ འི གནས་ཚུལ སླར་ཡང ཐོན ཞིང ། ད་རེས ནི ལྷ་ཅིག གྲོངས་པ འི རྐྱེན གྱིས མིན་པ ར ། ལྷ་ཅིག གསོས་པ འི རྐྱེན གྱིས ཡིན ཏེ ། མོ འདས་ལོག བྱུང ཡང ། མོ ས ཁྱོ་ག ར བཅངས་པ འི བརྩེ་དུངས ཡལ ཟིན་པ རེད ། ཐེངས་ཤིག ཕོ་གསར གྱིས ལྷ་ཅིག ལ སྙིང་ཉེ ལགས ། ང ཕ རྒས་པོ དང བྲལ ནས ལོ མང་པོ ཕྱིན སོང ། ད་ཆ ཕ རྒས་པོ ར བལྟ་ཙམ བྱེད་པ ར ཁྱིམ ལ ཐེངས་གཅིག ལོག འདོད་པ ས ། དེ་འདྲ བྱས་ན ཆོག གམ ཞེས བཤད་པ ར ། ལྷ་ཅིག གིས མོས་མཐུན བྱས ཤིང ། ཁོ གཉིས མཉམ དུ ཕ་ཁྱིམ ལ ལོག་མཁན སྐྱེལ་འདྲེན གྲུ་གཟིངས ཤིག ནང ཞུགས་པ རེད ། གྲུ འི ནང ཞུགས རྗེས གྲུ་དཔོན གྱི དཔའ་ཉམས ལྡན་པ འི ཕྱི འི རྣམ་པར ལྷ་ཅིག སེམས་པ ཤོར་བ དང ། མོ འི བློ་ཁ འགྱུར ཏེ གྲུ་དཔོན ལ སེམས ཤོར མཐར ། མོ དང གྲུ་དཔོན ཕན་ཚུན ངན་འབྲེལ བྱས ཏེ ། ཕོ་གསར དེ གཉིད་ཁུག ཤུལ རིང རྒྱ་མཚོ འི ནང ལ བསྐྱུར་བ རེད །  ། འོན་ཏེ ཁོ གཉིས ཀྱི བྱ་ངན མཐའ་དག སྐུ་སྲུང་བ ས མཐོང་བ དང ། སྐུ་སྲུང་བ ས ཕོ་གསར དེ ར ལྷག་བསམ་རྣམ་དག བྱེད་པ ས ། ཁོ ས མྱུར་བ ར ཞེ མནག་པ འི མི དེ གཉིས ཀྱི ས ནས བྲོས ཏེ ། ཁོ་རང གི སྦྱིན་བདག འཚོལ་བ ར ཕྱིན ། རྒྱ་མཚོ འི ནང ནས ཁོ ལ ཕོ་གསར གྱི ཕུང་པོ རྙེད་པ དང ། ཁོ ས ཕོ་གསར དེ པང དུ བཏབ ནས ངོ་མཚར་ཅན གྱི ཤིང་ལོ གསུམ་པོ ཁག སོ་སོ ར ཕོ་གསར གྱི མཆུ དང མིག གི སྟེང དུ བཞག་པས་ན ། ཕོ་གསར འཆི་བ ལས གསོས་པ རེད ། ཕོ་གསར གྱིས སྐུ་སྲུང་བ འཁྲིད དེ སྲོག འབེན བཙུགས ཀྱིས གྲུ་ཆུང མདའ་མོ འཕངས་པ ལྟར མྱུར་བ ར བཏང ནས ཕོ་བྲང གི ཕྱོགས སུ བསྐྱོད་པ རེད །  ། ཕོ་གསར དེ རྒྱལ་པོའི་ཕོ་བྲང ནང་ལོགས ནས རྒྱལ་པོ མཇལ་བ དང ། རྒྱལ་པོ བགྲེས་སོང གིས ཁོ འི ལག་པ ནས བཟུང ཞིང ། ཤིན་ཏུ ཧང་སངས་པ ར གྱུར ནས གནས་ཚུལ གྱི འབྱུང་རྩ དྲིས་པ རེད ། ཕོ་གསར གྱིས ལྷ་ཅིག དང གྲུ་དཔོན གྱི སྤྱོད་ངན ཚང་མ གཅིག་གཅིག་གཉིས་གཉིས ངང རྒྱལ་པོ ར སྙན་སེང ཞུས་པ དང ། རྒྱལ་པོ ས ཐོས རྗེས ཁོང་ཁྲོ ཧ་ཅང ཆེན་པོ ལངས ཤིང ། རང གི བུ་མོ ས ལས་ངན ལྐུགས་རྟགས ཚ་པོ དེ་འདྲ བྱེད ཀྱི རེད བསམས ཞེ ལ མ་བྱུང་བ རེད ། འོན་ཏེ ཁོ ས གང མགྱོགས བློ་སེམས རྣལ དུ ཕབ སྟེ ། ཕོ་གསར དང སྐུ་སྲུང་བ གསང་ཁང གི ནང དུ སྦས ། ཡུན་རིང མ་སོང་བ ར ལྷ་ཅིག གིས གྲུ་ཆེན གྱི ནང དུ བསྡད དེ ལོག ཡོང་བ རེད ། ལྷ་ཅིག གིས སེམས ཤིན་ཏུ སྐྱོ་ཁུལ གྱིས ཕ ལ བརྩེ་བ འི པ་ལགས ། ཁྱེད ལ བཀྲ་མ་ཤིས་པ འི གཏམ་ངན ཞིག ཞུ་རྒྱུ ར ། གུས་མོ འི ཁྱོ་ག ན ནས ལམ་བར གྲོངས སོང ། ཚོགས་བསགས ནས གྲུ་དཔོན སེམས་བཟང་ཅན འདི ས གུས་མོ ར སྐྱོ རོགས དང སྡུག རོགས བྱས་པ ས ། གུས་མོ ཆག་སྒོ ལས ཐར་ཙམ བྱུང ། དེ་དག ཐམས་ཅད གྲུ་དཔོན གྱིས ར་སྤྲོད བྱས ཆོག་པ ཡོད ཅེས བཤད ། མོ ས དེ་སྐད སྨྲ བཞིན ད་དུང ཧུ་ཤུ དིར་དིར ངང ངུ་ཁུལ བྱས ། རྒྱལ་པོ ས ཡིད རྣལ དུ ཕབ ནས ལྷ་ཅིག གི བྱེད་ལུགས བྱེད་སྟངས ཚང་མ ར ལྟ་ཞིབ བྱས ཤིང ། ཁོ་རང གི བུ་མོ དེ གཡོ དང ཞེ མནག་པོ དེ་འདྲ ཡོད བསམས ཞེ ལ མ་བྱུང་བ རེད །  ། མཐའ་མ ར ཁོ ས གྲང་ཤུར་ཤུར ངང ཨ་ཙི བུ་མོ ། ང ས ཁྱོད ལ དེ་སྔ ཁྱོད་རང གིས ཧ་ཅང དགའ་པོ བྱེད མྱོང་བ འི མི ཞིག སྟོན་ནོ ། ཁོང གྲོངས ཟིན་པ མ་ཟད ཁྱོད་རང གི ལག་འོག ཏུ གྲོངས་པ རེད ། ད་ཆ ཁོང འདས་ལོག བྱུང འདུག ཁོང གིས དེ་སྔ ཁྱོད་རང གཤིན་རྗེ འི ལག ནས བསྐྱབས ཡོད ཀྱང ། ཁྱོད ཀྱིས དྲིན་ལན་ལོག་འཇལ བྱས ཏེ ཁོང བསད་པ རེད ཅེས བཤད ། དེ་སྐད བཤད ཟིན་པ དང ། རྒྱལ་པོ ས གསང་ཁང གི སྒོ འཕྱེ་བ ས ། ཕོ་གསར དེ ཤིན་ཏུ བབས་བརླིང ངང ནང ནས ཐོན ཡོང ། ལྷ་ཅིག གིས དེ ཀུན མཐོང་བ ས བླ་ཆད ཧོན་འཐོར ངང ལུས་པ དང ། མིག་མདུན གྱི དོན་དངོས མོ ཡིད་ཆེས བྲལ་བ ར གྱུར ། མོ རིག་པ གསལ་བ ར གྱུར་ཚེ ། མོ ས པུས་མོ ས ལ བཙུགས ཏེ དགོངས་དག ཞུ ཅི ཐུབ བྱས ཀྱང ། ཕྱི་ཐག ཆོད ནས ཕན་ཐོགས གང་ཡང མ་བྱུང་བ ར ། རྒྱལ་པོ ས ལྷ་ཅིག དང གྲུ་དཔོན དེ ལ མཉམ དུ སྲོག་ཁྲིམས བཏང ཞིང ། མོ དང འཆལ་པོ ར མཇུག་འབྲས ངན་པ བཟློག་ཐབས མེད་པ སྨིན་པ རེད ། 