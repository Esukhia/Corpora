༄༅ ། །སྲིན་མོ ནུ་རིང་མ ། ལོ་ན ཕྲ་བ འི བྱིས་པ ནོར་བཟང རྒྱ་མཚོ དང ཟླ་བ་སྒྲོལ་མ གཉིས ཉིན་རེ རེ ར སྡེ་བ འི ཉེ་འདབས ཀྱི གཙང་ཆུ འི འགྲམ ནས རྩེད་མོ རྩེས ། ཉིན་ཞིག ལ ། ཁོ་གཉིས ནམ་རྒྱུན དང འདྲ་བ ར ཆུ་ཁ ནས རྩེ བཞིན་པ འི སྐབས་དེ ར ། གློ་བུར དུ རླུང་ནག འཚུབ་མ ཞིག འཁོར ནས ཁོ་གཉིས གཙང་ཆུ འི གཏིང དུ ཁུར སོང༌  ། ཆུ འོག ཏུ ཆུ ཡི སྲིན་མོ ཞིག བསྡད ཡོད ། སྲིན་མོ དེ་ནི མགོ་སྐྲ སེར་པོ གྱེན ལ གཟེངས་པ ། ཁ ཆེན་པོ མཆེ་བ རྣོན་པོ ས བཀང་བ ། སྣ གཉིས ལས མེ་ལྕེ འབར་བ ། ནུ་མ རིང་པོ གཉིས གཅིག ཕྲག ནས རྒྱབ ལ འཕངས་པ དང༌  ། གཅིག སྔུན ནས མར ས ལ དྲུད ནས བལྟས་པ་ཙམ གྱིས སྐྱི་གཡའ ཞིང འཇིགས་སུ་རུང་བ ཞིག རེད ། ཁོ་མོ ས སྣ ལས མེ འབར་བ དང༌  ། ཁ ནས རླུང་གཡུག་བཞིན ན་རེ ། ཁྱོད གཉིས མི ཆུང་ཆུང མཐེ་བོང འདྲ ལས མེད་པས་ན ། ང ཡིས ཟོས་ན གྲོད་པ འི གྲུ་སྣེ ཙམ ཡང མི་འགྲངས་པ ས ཟ་རན་མེད ། ད་ནས་བཟུང༌  ། ཁྱོད་གཉིས ཀྱིས ལེ་ལོ མི་བྱེད་པ ར ང ལ ལས་ཀ ལས དགོས ། གལ་ཏེ ཁྱོད་གཉིས ཀྱིས ལས་ཀ ལེགས་པོ ར མི་ལས་ན ང ཡིས ཁྱོད གཉིས གསོན་པོ ར ཁྱུར་མིད གཏོང དེ ས ཟེར་ནས ། བལ་རྩིད འཕྱིང་ཏོ མང་པོ ཟླ་བ་སྒྲོལ་མ འི སྔུན དུ འཕངས ཏེ གསེད ནས སྐུད་པ འཁེལ དགོས ཟེར ཞིང༌  ། ཟོ་བ ཆག་རོ ཞིག ནོར་བཟང རྒྱ་མཚོ འི མདུན དུ འཕངས ནས ཆུ ཁུར ཟེར ། ཁོ་གཉིས ཀྱིས ཉིན་གང་བོར སྲིན་མོ ལ ལས་ཀ ལས ། སྐོམ་ན ཆུ་ཁམ་གང དང༌  ། ལྟོགས་ཚེ གྲོ་མ རུལ་བ ཁམ་གང ལས ཟ་རྒྱུ་མེད ། དུས་ཡུན རིང་པོ སོང རྗེས ། ཁོ་གཉིས ཀྱིས མ་ལྕོགས་པ ར འཆི ལ ཉེ ། ནོར་བཟང རྒྱ་མཚོ ས ཆུ་ཁུར ས འི ཆུ་ཁ་ན བྲག་རི ཆེན་པོ ཞིག ཡོད ། ཉིན་ཞིག ལ ། ནོར་བཟང རྒྱ་མཚོ ས བྲག་རི ཆེན་པོ ར ཁེན ནས ངལ་གསོ་དུས ། ཨ་རོགས གཞོན་ནུ ཞེས སྐད གསལ ལ མི་གསལ ཞིག གྲགས འོངས ། ཨ་ལ ། མི་མེད ཀྱི ས་སྟོང འདི་ན སུ ཡོད་དམ ། ནོར་བཟང རྒྱ་མཚོ ར དངངས་སྐྲག ཅིག སྐྱེས ། ཀ་ཡེ ན་ཆུང གྲོགས་པོ ལགས ། ཁྱོད་རང སྐྲག མི་དགོས ། ང ནི བྲག ནང དུ བཅུག་པ འི རུས་སྦལ རྒན་པོ ཞིག ཡིན ། ངེད་གཉིས ཀྱིས ཁ་བརྡ ཞིག བྱེད ཟེར ། དང་ཐོག ནོར་བཟང རྒྱ་མཚོ སྐྲག་སྣང སྐྱེས ནས ། མིན ། ང ཡིས ཆུ འཁུར དགོས ། ཆུ འཁུར་བ ར དལ འགོར བྱས་ཚེ ། ཨ་ནེ སྲིན་མོ ས ང་རང གསོན མིད བྱས འགྲོ ཟེར ། ཡང སྐད དེ ས ན་རེ ། སྐྱོན་མི་འདུག དེ་རིང སྲིན་མོ གཉིད ལ ཤོར ནས ཉིན་གསུམ ལ མི་སད ། ཟླ་རེ འི ཟླ་མགོ འི ཚེས་གཉིས ཉིན སྲིན་མོ གཉིད་པ འི ཉིན་མོ ཡིན ཞིང༌  ། ཉིན གསུམ ལ སད མི་ཐུབ ཟེར ། ནོར་བཟང རྒྱ་མཚོ ས སྤོབས་པ ཞིག བསྐྱེད ནས ན་རེ ། འོ་ན ། ཁྱོད སུ་ཡིན ། ཅིའི་ཕྱིར བྲག་གསེབ ཏུ འདུག་པ ཡིན ཞེས དྲིས ། ང ཡིན་པ ཁྱོད་ཚོ འི སྔས་འགྲམ གྱི གཙང་པོ དེ འི ཀླུ་རྒྱལ་པོ ཡིན ། ལོ་གཅིག གི སྔོན ལ སྲིན་མོ ནུ་རིང་མ དེ བགྲེས་མོ ལོ་ལོན ཞིག ཏུ བརྫུས ནས འདི རུ འོངས ཏེ ། རླུང ཆེན་མོ ཞིག གིས ཁོ་མོ འདི རུ ཁུར འོངས ཟེར ནས བདག ལ རྫུན ལབ་པ ས ། ང ཁོ་མོ འི གཡོ འོག ཏུ ཚུད ། ཁོ་མོ ས ང ཡི ཆུ འདུལ ནོར་བུ བརྐུས ཏེ ང་རང བྲག གསེབ ཏུ བཅུག ཅིང  ། ཉིན་རེ་རེ ར ང ཡི མངའ་འབངས ཀླུ ཡི རིགས དམར ཟ བྱས ། དེ་ལྟར མུ་མཐུད དུ སོང་ཚེ ། ང་ཚོ ཀླུ རིགས བརླག་པ མ་ཟད ། སྲིན་མོ ནུ་རིང་མ དེ ས ད་དུང གཙང་པོ འི འགྲམ གྱི མི་སྡེ ཐམས་ཅད ཀྱང མིང གི ཤུལ་ཙམ དུ གཏོང སྲིང ཅེས བརྗོད ། ཨ་ཁ་ཁ ། དེ་འདྲ འཇིགས་སུ་རུང་བ ཞིག ཡིན་ནམ ། འོ་ན དེ འདུལ་བ འི ཐབས ཞིག མེད་དམ ། ནོར་བཟང རྒྱ་མཚོ ཧ་ལས བཞིན དེ་ལྟར དྲིས ། རུས་སྦལ ན་རེ ། ཐབས གཅིག མ་གཏོགས་མེད ། དེ་ནི ཁྱོད ལ རག་ལས ཟེར ། ང ལ རག་ལས ཨང༌  ། ང ལ མཐུ་ནུས ཅི་ཡང་མེད་པ ས ང ཡིས ཅི་ལྟར བྱ ཨེ ། རུས་སྦལ ན་རེ ། ང ཡི ཆུ་འདུལ ནོར་བུ དེ སྲིན་མོ འི ས ར དྲུང་པ འི ནུ་མ གཡས ཀྱི ཁོག ཏུ ཡོད ། སྲིན་མོ དེ་རིང གཉིད ལ ཤོར ནས ཉིན གསུམ ལ མི་སད ། སང་ཉིན ཁྱོད་གཉིས ཀྱིས ཉིན་གང་བོ ར བུད་ཤིང འདང ཚིམ་པ ཞིག འཐུས ། ཉིན གསུམ་པ འི ནམ མ་ལངས་གོང༌  ། ཁྱོད་གཉིས ཀྱིས སྲིན་མོ ཉལ་ས འི ཐབ ལ མེ་ཆེན་པོ བར་མེད དུ བུས ། ཚ་ཐབ སྟེང ཉལ་བ འི སྲིན་མོ ཚ་ཐབ ཀྱིས ངར ཚེ ། མོ ས གཡས ཀྱི ནུ་མ འང ལོགས སུ གཡུགས་པ དང༌  ། ནུ་མ འི འོག གི ཆུ་འདུལ ནོར་བུ ལོགས སུ འཇོག དེ ས ། དེ་དུས ཁྱོད ཀྱི ས མྱུར དུ ནོར་བུ བླངས ནས ང འི ས ར འཁྱེར ཤོག དང༌  ། ནོར་བུ ས ང་རང བྲག ལས སྐྱོབ ཐུབ ཟེར ། ནོར་བུ ས ཁྱོད སྐྱོབ ཐུབ ཨང ཞེས ཁེར་བཤད ཅིག བྱས ། ཁྱོད ཀྱི ས ནོར་བུ འདིར ཁྱེར འོངས རྗེས ། ནོར་བུ འི རྩེ་མོ བྲག ལ གཏད དེ ། ཆུ་འདུལ ནོར་བུ ། བྲག གི རྒྱལ་སྒོ ཕྱེས ཞེས སྨོས ཚེ ། ང་རང ཕྱིར འོང ཐུབ ལ ། ང་རང ཕྱིར འོངས་ན སྲིན་མོ ནུ་རིང་མ འདུལ་བ འི ཐབས ང ལ ཡོད ། ཁྱོད གཉིས ཀྱང ང ཡིས ས་ཁ ར སྐྱེལ ཞེས རུས་སྦལ གྱིས དེ་ལྟར སྨོས ། ནོར་བཟང རྒྱ་མཚོ ས རུས་སྦལ གྱི བཤད་པ ལྟར བསྒྲུབ རྒྱུ ཁས་བླངས ། དེ་ནས རུས་སྦལ གྱིས ཁོ ལ ཟངས ཀྱི མེ་ལོང ཞིག དང༌  ། དངུལ གྱི ཁབ སྤར་གང༌  ། ལྕགས ཀྱི སྐྲ་ཤད ཅིག བཅས བྲག བར ནས མར འཕངས ཏེ ། གལ་ཏེ སྲིན་མོ གཉིད ལས སད དེ ར་མདའ ར འོང ཚེ ། དེ གསུམ་པོ ས རེ་རེ བཞིན རྒྱོབ ཅེས གདམས ། 