གཟུགས ཀྱི ཉི་མ ། སྔ ར འཕགས་པའི་ཡུལ དུ གྲོང་ཁྱེར སེམས་ཀྱི་བློ་གྲོས ཞེས བྱ་བ ཕུ ན གངས་རི དཀར་བ ། མཐའ་བཞི ར ནགས་ཚལ་སྟུག་པོ ། མདའ རུ འཕེལ་འགྲིབ མེད་པ འི མེ་ཏོག་ལྡུམ་རྭ ས བསྐོར་བ འི དབུས ཕོ་བྲང དགུ་ཐོག་ཅན གསེར་ཟངས རྒྱ་ཕིབས ཀྱིས བརྒྱན་པ ཤིན་ཏུ ཉམས་དགའ་བ དེར ཡབ་རྒྱལ་པོ ཟླ་བ འི དེད་དཔོན དང ཡུམ ལྷ ཡི དཔལ་མོ བཞུགས ། རྒྱལ་པོ ཡབ་ཡུམ གཉིས ལ སྲས གཉིས བྱུང་བ འི བགྲེས་པ ར ཟླ་བ འི་སེང་གེ དང  ། གཞོན་པ ར ཟླ་བ འི་གཞོན་ནུ ཟེར ། མངའ་ཐང གི དབང དུ བྱས་ན ། གྲོང་ཁྱེར འབུམ་ཚོ སུམ་ཅུ སོ་དྲུག ནོར་བུ འི བང་མཛོད མ་བརྒྱ དྲུག་ཅུ ། དེ་བཞིན གླང་པོ་ཆེ དང  ། འདོད་འཇོའི་བ ། མ་ཧེ ཞོ་མོ་ཆེ ། སྨྲ་མཁན་ནེ་ཙོ སོགས དོད་ཡོན ལོངས་སྤྱོད བསམ གྱིས མི་ཁྱབ་པ ཡོད ། ཉིན་ཞིག ཡབ རྒྱལ་པོ ས སྲས ཟླ་བ འི་སེང་གེ ར སུངས་པར ། ཀྱེ སེང་གེ གངས དང བྲལ་བ་བཞིན ། ཉ་མོ ཆུ དང བྲལ་བ་བཞིན ། རྒྱལ་པོ ལ་རིགས མེད་པ་བཞིན ། དཔེ་དོན དེ དང འདྲ་བ ས་ན ། ད་སྟེ ང རྒས ལྷ ཡང གཞོན ། ཁྱོད ཀྱིས རྒྱལ་སྲིད སྐྱོང་བ ར གྱིས ། ཞེས གསུངས ། སྲས ཟླ་བ་སེང་གེ ས ཡབ ལ ཞུས་པ ར ། ཡབ་ཆེན རྒྱལ་པོ ས མེས་པོ འི རྒྱུད་འཛིན རྒྱལ་སྲིད བསྐྱངས ནས བྱས་པ ཆེ ། ད་ནི རྒྱལ་སྲིད བདག ལ གནང་བ ལ ། རྒྱལ་སྲིད འཛིན དང སྐྱོང་ལུགས རྣམ་པ གཉིས ལས ཕྱི་ནང གང་ཐད ཡབ ཀྱིས བདམས་པ ར མཛོད ཅེས ཞུས ། ཡབ ཀྱིས གསུངས་པ ར ། ནང་པ འི ལུགས་བཞིན རྒྱལ་སྲིད བསྐྱངས་ན ། ཚེ་འདི ར བདེ ཞིང སྐྱིད ལ ཕྱི་མ འབྲས་བུ བཟང་བ ར མོད ། འོན་ཀྱང ད་ཆ འོ་སྐོལ སྙིགས་མའི དུས ཀྱི འགྲོ རྣམས འདུལ་བ ར དཀའ་བ ས ལྷ་དབང་ཕྱུག བསྒྲུབས་ན མཐུ དང རྫུ་འཕྲུལ མྱུར ཞིང  ། མངའ་ཐང དཔུང གི ཡན་ལག འཛོམ་པ ར འོང  ། དེས ན ཕྱི་པ འི རྗེས་སུ་འ བྲང་བ ར བྱའོ ། ཞེས གསུངས ། དེ་ནས རྒྱལ་པོ ཟླ་བ འི སེང་གེ ས གླང་པོ་ཆེ དང ཤིང་རྟ ལ་སོགས་པ ར མཆོད་པ འི ཆ་རྐྱེན བསམ གྱི མི་ཁྱབ་པ བཀལ ། རྒྱལ་པོ རང་ཉིད རྟ་ནག་པོ སྤྲིན གྱི ཤུགས་ཅན ལ ཆིབས ། ཨ་པོ་ན་གེ དང རྔོན་པ འི བུ ལ་སོགས་པ འཁོར མང་པོ ས སྐོར བཞིན གྲོང་ཁྱེར ཤར་ཕྱོགས ཀྱི གནས་ཆེན དུག་སྦྲུལ འཁྲིགས་པ འི ནགས་ཚལ དུ ཆས སོ ། རྒྱལ་པོ ལྷ་གསོལ དུ ཕེབས་པ འི ལམ་བར གཤོངས རྒྱུགས་ཆུ འི འགྲམ་ཁ ར རིགས་ངན བུ་མོ མཛེས་མ ཞིག སྐྲ འཁྲུད་བཞིན སྙན་པ འི གླུ བླངས ཏེ འདུག་པ གཟིགས་པ ས རྒྱལ་པོ ས ཆིབས་ཁ བཀག སྟེ ཨ་པོ་ན་གེར གསུངས་པ ར ། ཕ་གི འི བུ་མོ དེ ནི གང ནས ཡིན ། ཁྱིམ་གཞིས རིགས དང ཚངས་རྒྱུད ཇི་འདྲ རེད ། ཅེས བཀའ་འདྲི གནང །ཨ་པོ་ན་གེ ས རྒྱལ་པོ རིགས་ངན གྱི བུ་མོ དེ་ལ ཆགས་པ ར དོགས ནས མགྱོགས་པ ར རྒྱལ་པོའི ཆིབས་རྟ འི ཐུར་ཐག ནས འཐེན་བཞིན་པ ར “མཛེས་མ གང ནས གང འོང མ་ཤེས ཀྱང  ། རིགས དང རུས ནི ཕལ་པ ཡིན་པ ར ངེས ། དེ ལས དུག་སྦྲུལ འཁྲིགས་པ འི ནགས་ཚལ དུ མྱུར་བ ར བྱོན་ན དགའ།” ཞེས ཞུས ། དེ ནས རྒྱལ་པོ འཁོར དང བཅས་པ གནས་ཆེན འཇིགས སུ རུང་བ དུག་སྦྲུལ འཁྲིགས་པ འི ནགས་ཚལ དུ འབྱོར ། རྒྱལ་པོ ས གནས ཀྱི བདག་པོ ལྷ་དབང་ཕྱུག་ཆེན་པོ ར མཆོད་པ འི བྱེ་བྲག བསམ གྱིས མི་ཁྱབ་པ བཤམས ། ཁྲུས དང གཙང་སྦྲ ལ འབད ། དབང དང བྱིན་རླབས དངོས་གྲུབ བླངས ཏེ ཕྱིར་ལོག བྱོན ། ལམ་བར སླར་ཡང སྔར གྱི བུ་མོ དེ ས རྒྱལ་པོ ས གདོང བཀག ནས གར གྱི མཆོད་པ ངོམ ཞིང འཛུམ་བག གི གཞུ་མོ ར མིག གིས མདའ་མོ བསྐྱོན ནས རྒྱལ་པོ འི རྣམ་ཤེས ཀྱི རི་དྭགས གར་སོང གར་འདེད བྱུང་བ ས རྒྱལ་པོ འི ཡིད ཀྱི བརྟན་པ འཕྲོག དེ འི་ཚེ་ན རྒྱལ་པོ ས མཛེས་མ འི ལག ནས བཟུང སྟེ ། “བཞིན་རས ཟླ་བ རྒྱས་བ འི དཔལ་ཡོན་ཅན ། ཚེམས་དཀར དྭངས་བ འི འཛུམ གྱི རི་བོང འཛེན ། བསིལ་ཟེར འོད་སྟོང འཕྲོ་བ འི བུ་མོ ཁྱོད ། ཁོ་བོ འི ལྡུམ་རྭ ཀུ་མུད་དགའ་ཚལ དུ  ། པད་སྡོང འབྱེད་པ འི ལས ལ མི སྤྲོའམ།” ཞེས གསུངས ། ཨ་པོ་ན་གེ ས ཤིན་ཏུ མ་འདོད་པ འི རྣམ་འགྱུར དང བཅས ཏེ རྒྱལ་པོ ར གསོལ་བ ར ། “ཀྱེེ རྒྱལ་པོ་ཆེན་པོ སྙན གསོན དང ། ར་གན སེར ཡང གསེར གྱི སོ ཟླ མིན ། དོ་ལོ སྔོ ཡང གཡུ ལ འགྲན མི་ནུས ། རིགས་ངན བུ་མོ ཇི་ལྟར མཛེས གྱུར ཀྱང  ། རྒྱལ་པོའི བཙུན་མོ ར གཏན་མ ས འོས མ མིན།” ཞེས ཞུས ། རྒྱལ་པོའི ཞལ ནས ། “རྒྱ་མཚོ འི གླིང ལ མ་ཕྱིན་པ ར ཡིད་བཞིན་ནོར་བུ ག ནས རྙེད ། མི་ཁ གཏམ དང མ་འདྲེས་པ ར འདོད་པ འི གྲོགས དང ག ནས འཕྲད།” ཅེས གསུངས་པ དང བུ་མོ རྟ་ཕོངས སུ བསྐྱོན ནས ཕེབས སོ ། དེ་ནས རྒྱལ་པོ ས རྔོན་པ འི བུ དེ ཡབ་ཡུམ རྗེ་འབངས དང བཅས་པ ར བཀྲ་ཤིས་དགའ་སྟོན གྱི གྲབས གྱིས ཟེར་བ འི འཕྲིན་སྐྱེལ་བ ར ཉིན་ལམ གཉིས ཀྱི ས ནས སྔོན ལ བརྫངས ། ཡབ་ཡུམ རྗེ་འབངས རྣམས ལ འཕྲིན འབྱོར་བ དང ཚང་མ དགའ་མགུ ཡི་རངས བྱུང ནས གཟབ་མཆོར རྒྱན་ཆ སྤྲས ཏེ གྲོང་ཁྱེར གྱི གསུམ་མདོ ར རྩེད་འཇོ དང བཅས བསུ་བ བྱས ། དེ་ནས རྒྱལ་པོ བཙུན་མོ བཅས་པ ཕོ་བྲང དུ སྤྱན་དྲངས་པ དང ནེ་ཙོ སྨྲ མཁན དེས རྒྱལ་པོའི གསེར་ཁྲི འི དཔུང ཟུར ལ སྡེར་མོ བསྒྲད དེ “ལྟ་ན་སྡུག་པ འི བཙུན་མོ དེ ། །རིགས་རུས ཆོ་འབྲང ཇི་ལྟར ཡིན ། །བུད་མེད ཡོན་ཏན ཇི་ཙམ ཡོད ། །མཛངས་མ འི ལས་ཀ ཇི་ལྟར ཤེས ། །” ཞེས ཟེར ། རྒྱལ་པོ ཟླ་བ འི་སེང་གེ ཞལ སྐྱེངས་པ འི ཚུལ གྱིས “དེ དག ཁོ་བོ ས མ་ཤེས མོད ། །ལྷག་པར མཚར ཞིང ཡིད དུ འོང ། །ཁོ་བོ འི ཡིད ཀྱི བརྟན་པ འཕྲོག །དེས་ན བཙུན་མོ ར མངའ གསལ་ལོ ། །” ཞེས གསུངས ། ནེ་ཙོ ཡིད མ་རངས་པ ར སྐེ སྐྱུང་སྐྱུང ལན གསུམ བྱས་ནས “ཧ་ཧ རྒྱལ་པོ རིན་པོ་ཆེ ། །མཚར་མཚར མོ དེ མཚར གྱི མདོག །སྡུག་སྡུག མོ དེ ས སྡུག ལ སྦྱོར ། །རྒྱལ་པོ འཁྲུལ ལམ ནེ་ཙོ འཆལ ། །” ཞེས ཟེར ། རྒྱལ་པོ ས ནེ་ཙོ ལ སྤྱན ཁྲོ ཚུགས སུ གཟིགས ཏེ ། “ཤེས་རིག མཁས ཀྱང གཏི་མུག རིགས ། །བློ་གྲོས ལྡན ཡང དུད་འགྲོ ཡིན ། །རིགས དང ལོངས་སྤྱོད ལྡན་པ ཡི ། །བཙུན་མོ ལྔ་བརྒྱ འདི ར ཚོགས ཀྱང  ། །མཚར་སྡུག ལང་ཚོ འི དཔལ་ཡོན ཅན ། །དེ ལ འགྲན་པ འི གོ་སྐབས མེད ། །དེ་བ ས ནེ་ཙོ རང་གནས བཞུད ། །” ཅེས གསུངས ། ནེ་ཙོ མི་དགའ་བ ར གཤོག་པ བརྡབས ཏེ བྱ་འདབ འོག ནས ཁ ཐུར དུ གཏད དེ “ལུས ངན གྱི སྟ་གྲི རྣོ ཡང རྡུགས ། །རྒྱུ ངན གྱི གཞུ་མོ སྲ ཡང ཆག །རིགས་ངན གྱི བུ་མོ བཛེས ཀྱང བསླུ ། །ད་ལོ མངོན་ཤེས བཤད་པ ཡིན ། །སང་ཕོད འགྱོད་པ ཐལ་བ ཡིན ། །” ཞེས ཟེར ། དེ་ནས རིགས་ངན གྱི བུ་མོ བཙུན་མོ ར མངའ གསོལ ། རྒྱལ་པོ གསེར་ཁྲི དང  ། རིགས་ངན བུ་མོ གཡུ་ཁྲི ། བཙུན་མོ གཞན རྣམས དངུལ་ཁྲི སོགས ལ འཁོད ། དགའ་སྟོན རྟེན་འབྲེལ གཟབ ཅིང རྒྱས་པ བྱས ། དེ་ནས རྒྱལ་པོ དང རིགས་ངན བུ་མོ འདོད་པའི་ལོངས་སྤྱོད ལྔ ལ བག་མེད སྤྱོད ཅིང  ། ལྷག་པར རིགས་ངན བུ་མོ ས འཛེམ་བག མེད་པར རྒྱལ་པོ ར འཆང ཞིང དགའ་མགུ ར རོལ ། དེ འི་ཚེ་ན ། རྒྱལ་པོ འི མེ་ཏོག ལྡུམ་རྭ ར ནམ་ཕྱེད ཙམ དུ རི་ཕག ཤོར ཏེ ཏོག་རྙིང་བ རྣམས ཟོས ། གསར་པ རྣམས རྙོག ས་གཞི རྡུལ་སློག གང་སར བྲུན གྱིས བཀང ནས ཕྱོགས ཀུན་ཏུ དྲི་ངན ཁྱབ ། ལྡུམ་རྭ འི བདག་གཉེར་བ རྔོན་པ འི བུ འི བསམ་པ ར རྒྱལ་པོའི ལྡུམ་རྭ ར རི་དྭགས དང གཅན་གཟན གྱིས གནོད་པ བྱེད་པ སྔར ནས མ་གྲགས ། ད་ལན རི་ཕག ཤོར་བ སྡུག གོ སྙམ སྟེ མདའ་གཞུ ཐོགས ནས རི་ཕག གར་སོང དུ དེད ། རྔོན་པ ས རི་ཕག འདེད འགྲོ་བའི ལམ་བར ནགས་གསེབ གཅིག ནས གླ་བ ཞིག རྒྱང སྟེ མཆོངས བྱུང་བ ས ། ཁོ འི བསམ་པ ར རི་ཕག བསད ན ཤ རྐྱང ལས མི་ཡོང  ། དེ་བ ས གླ་བ བསད་ན ཤ དང པགས་པ གཉིས་ཀ འོང་བ འདུག སྙམ སྟེ རི་ཕག བཞག གླ་བ འི རྗེས་སུ བདས ། ཉི་མ ནུབ ལ ཁད དུ གླ་བ ནགས ཆེན་པོ མཐའ་མེད་པ ཞིག གི ཁྲོད དུ་ཐལ ། ད ནི འགྲོ་བའི ལམ མ་རྙེད ། བཀྲེས་ཤིང སྐོམ་པ ས མནར ། དེ འི དགོང་མོ ར ནགས་གསེབ ཏུ ཤིང་ལོ གདན ལ བཏིང  ། འབྲས་བུ ཟས སུ ཟོས ནས ཐང་ཤིང སྡོང་པོ ཞིག གི རྩ ར ཉལ ། སང་ཉིན ཞོགས་པ ར རྔོན་པ འི བུ ཤིང་ཏོག འཐུ་བཞིན ཆུ་མིག གྲུ་བཞི་མ ཞིག གི ཁ ར སླེབས་དུས དེ ར བུམ་པ དང ནལ་ཚེ བཞག རྗེས གསལ་བར མཐོང་བ ས དེ འི ཉེ་འགྲམ དུ མི ཞིག ཡོད་པ ཐག་ཆོད སྙམ ནས འདི ར བསྒུགས བསྡད ། ཡུན་རིང མ་ཐོགས་པ ར བུ་མོ གཟུགས་མཛེས ཤིང ལྟ་བས་ཆོག མི་ཤེས་པ ལྷ ཡི སྲས་མོ དང འདྲ་བ ཞིག གིས ཕྱག ཏུ ནལ་ཚེ དང རྒྱབ ཏུ བུམ་པ བསྣམས ནས ཆུ་ལེན དུ ཕེབས་པ རྔོན་པ ས རྒྱང ནས མཐོང ། རྔོན་པ འི བུ འི བསམ་པ ར མཛེས་མ དེ རྒྱལ་པོ འི བཙུན་མོ ར ཕུལ་ན རྒྱལ་པོ མཉེས ། ང ལ འང བྱ་དགའ མཐོང་གཟོ ས ཡོང ངེས སྙམ སྟེ “བུ་མོ ཁྱེད ཀྱི མཚན ལ ཅི ཞུ ། ཕ་མ འི བཞུགས་ཁྱིམ གང དུ ཡོད ། རིགས དང ཆོ་འབྲང ཇི་ལྟར ཡིན ། རང་རེ འི རྒྱལ་པོའི བཙུན་མོ མི་བྱེད དམ་” ཞེས དྲིས ། བུ་མོ དེ ས བུམ་པ ཆུ ས མགྱོགས་པ ར བཀང སྟེ རྔོན་པ འི བུ ལ མིག ཀྱང མི་ལྟ་བ དང གཏམ་ལན ཡང མི འཇལ་བ ར རི་དྭགས ཀྱིས རྔོན་པ མཐོང་བ ཇི་བཞིན དངངས་འཚབ དང བཅས ཏེ བྲོས ནས སོང ། ད ནི རྔོན་པ འི བུ ལོག འགྲོ་བ ར ལམ ནི མ་རྙེད ། ཡང ཞག གཅིག བསྒུགས ནས སང་ཉིན བུ་མོ ཆུ་ལེན དུ བྱུང་བ དང  ། ཕྱིར ལོག ལམ ཞིག སྟོན་པ ཞུ བྱས་པ ས ། བུ་མོ ས རྩ ཀུ་ཤ སྤར་མོ གང་ལ སྔགས དང བྱིན་རླབས བྱས ཏེ རྔོན་པ འི བུ ར སྤྲད ནས ལམ དང ཕྱོགས བསྟན ། རྔོན་པ འི བུ འི བསམ་པ ར ང མདོག་ཉེས་པ ས བུ་མོ མི་དགའ་བ ཡིན་ཤས ཆེ ། ང ས རྒྱལ་པོ གདན་དྲངས་ན བུ་མོ ས གང བསམ ལྷུག་པོ ར བརྗོད ངེས སྙམ ནས བུ་མོ ར སླར་ཡང སྲུང་བ ཐེབས གཅིག ཞུས ནས གྲོང་ཁྱེར སེམས ཀྱི བློ་གྲོས ཀྱི ཕྱོགས སུ ཆས སོ ། རྔོན་པ ལོག་པ འི ལམ དུ བསམ་པ ར ང ལ མི ཟས མ་རག་པ ར ཉིན་ལྔ སོང་བ ས ནང དུ ལྟོ་གཡོས ཡོད ངེས སྙམ ནས རྔམ ཞིང རྒྱུགས ། ཁོ འི ནང་མི ཚོ ས ཨ་ཕ ས རི་དྭགས ཀྱི ཤ དང པགས་པ མ་ཐེག་པ ར ངེད རྣམས འབོད་པ ར ཡོང་བ རེད སྙམ ནས ཁོ འི གདོང བསུ ས ། རྔོན་པ འི བུར ཤ དང པགས་པ འཁུར རྒྱུ་མེད་པ བཟའ མོས མཐོང རྗེས རབ ཏུ ཁྲོས ཏེ ། “ཁྱོད འདྲ་བ འི སྐྱེས་པ འུ་ཐུག་པོ ། མི་གཡོག བྱས ཀྱང གླ དང ལྟོ མྱོང་” ཞེས གཤེ་གཤེ བཏང ། རྔོན་པ འི བུ ཡིད་མུག་བཞིན་པ ར རྒྱལ་པོའི་ཕོ་བྲང གི སྒོ་ཁ ར རྒྱུགས ཁ་ཉིན བགས་ཁྲོས ཀྱི ལོ་རྒྱུས རྣམས རྒྱལ་པོའི སྙན་དུ གསོལ་ན བྱ་དགའ མཐོང་གཟོས འདྲ རག མི་ཡོང་ངམ སྙམ་པ འི རེ་བ སྐྱེས ། རྔོན་པ འི བུ ས ཕོ་བྲང གི སྒོ་སྲུང་བ ར ནང དུ ཐོངས དང རྒྱལ་པོ ར གཏམ་སྙན ཞུ རྒྱུ ཡོད ཅེས ཡང་ཡང བཤད ཀྱང མ་བཏང  ། ཚུལ དེ་ཕོ བྲང ཡང་ཐོག ནས རྒྱལ་པོ ས གཟིགས་པ ས རྔོན་པ འི བུ ནང དུ ཐོངས ཤིག ཅེས བཀའ་ཕབ ། དེ་ནས སྒོ་ར་བ རྣམས ཀྱིས རྔོན་པ འི བུ འི ལུས ཀྱི དྲི་ངན རྣམས དག་པ ར འཁྲུད དུ འཇུག ལུས ལ ཙན་དན གྱི ལྡེ་ཁུ བྱུགས ། གོས དྲི་མ མེད་པ བསྐོན ཏེ རྒྱལ་པོའི དྲུང དུ བཏང ། རྒྱལ་པོ ས གཏམ་སྙན མ་གསན གོང སྔོན ལ རྔོན་པ འི བུ ར འབྲས་ཆང དང བུ་རམ ལ སོགས་པ འི ཟས དང བཏུང་བ འི གནང་སྦྱིན གྱ་ནོམ་པ གནང  ། དེ་ནས རྒྱལ་པོ དང བཙུན་མོ སོ་སོ འི ཁྲི ལ འཁོད ། རྔོན་པ འི བུ ར གཏམ་སྙན ཤོད དུ འཇུག རྔོན་པ འི བུ ས གསལ་པོ བཤད སྟབས མི་བདེ་བ ས ཤིན་ཏུ གབ་པ འི སྒོ་ནས “རྒྱལ་པོ འི་ཕོ་བྲང ནང དུ ཡ་མཚན་ཅན གྱི ཆུ་མིག སྟོང་ཕྲག ལ གསེར གྱི ཉ ཆུང རྒྱུ་བ འདུག ཆུ་མིག གི ཟུར་ཕུད དུ ཡོད་པ འི ཟངས ཀྱི དོང དེ རྣམས ལ ལྕགས་གཟེར བཏབ ན ནོར་བུ ཡིད་བཞིན་བསམ་འཕེལ རྒྱལ་པོའི ཕྱག ཏུ ལོན་” ཞེས ཞུས ། རྔོན་པ འི བུ ས བཤད་པ འི ཚིག་དོན ལ རྒྱལ་པོ ས གོ་བ ལོན ནས འདི སྐད་ཅིག གསུངས ། ཁྱད་ནོར དེ ལྟ་བུ ཕོ་བྲང དུ་ཡོད་ན བདག་ཅག ཚང་མ ཁྲུས དང གཙང་སྦྲ ལ འབད་པ གལ་ཆེ་བ ས ཁྱོད བཙུན་མོ རྣམས ཁྲུས ལ སོང ཞིག ཅེས གསུངས ། དེ་ནས རྔོན་པ འི བུ གཅིག་པུ ར བཀའ་འདྲི ཞིབ་པ ར གནང ། རྔོན་པ འི བུ ས པུས་མོ ས ལ བཙུགས ། ལག གཉིས ཐལ་མོ སྦྱར ཏེ ། དང་ཐོག རྒྱལ་པོའི ལྡུམ་རྭ ར རི་ཕག ཤོར་བ ནས ནགས་ཁྲོད དུ བུ་མོ གཟུགས་མཛེས ལྟ་བས་ཆོག མི་ཤེས་པ མཛངས་མ འི ཡོན་ཏན ཡོངས་རྫོགས ལྡན་པ དེ་ཉིད འཕྲད་ལུགས བཅས ཞིབ་པ ར སྙན དུ གསོལ ། རྒྱལ་པོ ས སྤྲོ་བ འི འཛུམ་མདངས ཕྱུང ཞིང རྔོན་པ འི བུ ལ འདི་སྐད ཅེས གསུངས ། “མཛེས་མ དེ ལྟ་བུ འདུག་ན ད་ལྟ ལ་འུར འགྲོ དགོས ། བུ་མོ ཡུལ་གཞན དུ བྲོས་པ འམ རྒྱལ་པོ གཞན གྱི བདག ཏུ བཟུང་ན ཤིན་ཏུ མི་ལེགས སོ།” ཞེས གསུངས ། དེ་ནས རྒྱལ་པོ ས ན་བཟའ གཟབ་བཞེས དང  ། རིན་པོ་ཆེ སྣ་ཚོགས ཀྱི དོ་ཤལ ། བྱུ་རུ འི ཕྱག་གདུབ སོར་གདུབ སོགས མཛེས་རྒྱན དཔག་མེད བརྒྱན ཏེ རྔོན་པ འི བུ དང བཅས ནགས་ཚལ ཆུ་མིག འགྲམ དུ ཕྱག་ཕེབས་སོ ། རྗེ་འབངས གཉིས ཆུ་མིག འགྲམ དུ སླེབས་པ དང  ། རྔོན་པ འི བུ ས “བདག གིས ཤིང་འབྲས འདྲ འཐུ་བ ར འགྲོ ཡི རྒྱལ་པོ ཁྱེད འདི ར བཞུགས ཤིག བུ་མོ ཆུ ལེན་པ ར འོང་བ ས དེ་དུས གསུང་གླེང ཞིབ་པ ར མཛོད ཅིག་” ཅེས ཞུས ། དེ་ནས རིང་པོ ར མ་སོང་བ ར ཤར་ལྷོ འི མཚམས ཀྱི ནགས་ཚལ ནས བུ་མོ མཛེས་མ ལྟ་བས་ཆོག མི་ཤེས་པ ། གོམ་པ དལ གྱིས འགྲོ་བ ། སྤྱོད་པ ཞི་ཞིང་དུལ་བ ། རྒྱབ ཏུ བུམ་པ དང ལག་ཏུ ནལ་ཚེ བསྣམས ཏེ ཆུ ལེན་དུ ཕེབས བྱུང ། རྒྱལ་པོ ས བུ་མོ འི མདུན དུ ཕེབས ནས ། “ན་ཆུང གཟུགས་མཛེས ཚུར ཉོན དང  ། །ཤིང་འཐུ ཆུ་ལེན དམན་པ འི ལས ། །ཁ་ཏ བཟའ་བཏུང རྗེ ཡི ལས ། །ང ནི སྲིད་སྐྱོང རྒྱལ་པོ ཡིན ། །ལྕགས ལེན རྡོ ཡི ས ལྕགས་རྡུལ བཞིན ། །ཁོ་བོ འི ཕྱི་བཞིན མི འབྲང ངམ ། །ཞེས གསུངས ། བུ་མོ གཏམ ཅི་ཡང མ འཇལ་བ ར བུམ་པ ཆུ ས བཀང སྟེ མྱུར་བ ར སོང ། དེ་ནས རྔོན་པ འི བུ སླེབས ཏེ རྒྱལ་པོ ར “བུ་མོ ས ཅི་ཟེར།” ཞུས་པ ས རྒྱལ་པོ ས “ཁོ་བོ ས ཇི་ཙམ སྨྲས ཀྱང བུ་མོ ས ལན མ འཇལ ། མིག ཀྱང མི་ལྟ།” ཞེས གསུངས ། རྔོན་པ འི བུ ས ཞུས་པ ར ། ཀྱེེ རྒྱལ་པོ རིན་པོ་ཆེ ། ག་ལེར བྱས་ན ག་ལེར སླེབས ། །རན་པ ར ཟོས་ན སྒྱུ་ལུས བདེ ། འཇམ་པོ ར སྨྲས་ན ཀུན གྱི གོ ། བྱེའུ འགྲོས ཀྱིས ལ་རྩེ ར སླེབས ། ཞེས ཞུས་པ ར ། རྒྱལ་པོ ས དེ བདེན་ནོ ། །སང་ཉིན གཏམ་ལན ཨེ ཁུག ལྟ གསུངས ནས དེ ནུབ ནགས སུ བཞུགས ། སང་ཉིན བུ་མོ སྔ ར་བཞིན དུ སླེབས བྱུང་བ ས རྒྱལ་པོ ས བུ་མོ ར བསྟོད་པ འི གཏམ འདི་སྐད ཅེས གསུངས ། མཛེས་མཛེས ཀུན གྱི མཛེས་པ གཅིག འདུས ཁྱོད ། །ལྷ འམ ཀླུ འམ དྲི་ཟ འི བུ་མོ ཡིན ། །ང ནི ཁྱོད ཀྱི དབང དུ གྱུར་པ ས ན ། ཁྱོད ཀྱིས ཁོ་བོ དོར་བ ཕོད ལགས་སམ །  ། བུ་མོ ས རྒྱལ་པོ ལ ལྟ ཙམ བྱས་པ ས རྒྱལ་པོ གཞོན་ནུ ཕོ་ཉམས དང ལྡན་པ ཞིག ཡོད་པ རིག བུ་མོ ས ངོ་ཚ ཆེན་པོ ས མགོ་བོ་དུད དེ བུམ་པ ཆུ་ཕྱེད ཁེངས ཙམ་ལ རྒྱབ ཏུ ཁུར ནས མགྱོགས་པ ར ཕྱིར ལོག སོང །  ། དེས་ན རྗེ་འབངས གཉིས་པོ ཅི་བྱ གང་དྲག གི གྲོས ལ ཞུགས་པ ར རྔོན་པ འི བུ ན་རེ ། ཀྱེ རྒྱལ་པོ་ཆེན་པོ སྙན གསོན དང  ། ཟས ཀྱི རོ་མཆོག ལྕེ ཡིས མྱོང  ། ཆུ་བོ འི གཏིང་ཚད ཉ་མོ ས རྟོགས ། བུ་མོ འི ཕུ་ཐག ཕྱིན་པ ས ཆོད ། གར སོང རྗེས་སྙེགས བདས་པ དྲག ཅེས ཞུས་པ ར རྒྱལ་པོ ས དེ་བཞིན འཐད ཅེས གསུངས ། འདི ནས གཞུ་འདོམ ལྔ་བརྒྱ ཕྱིན་པ་ན ས་གཞི ལག་མཐིལ ལྟར སྙོམས་པ འི ས ར ཁོར་ར་ཁོར་ཡུག ཏུ ཨ་མྲ དང  ། སྐྱུ་རུ་ར ། རྒུན་འབྲུམ ལ སོགས ཀྱི སྡོང་པོ ས བསྐོར ཞིང  ། ནེའུ་གསིང དུ བྱ ཁུ་བྱུག དང  ། ཀ་ལ་པིང་ཀ ལ་སོགས་པ ས གསུང་སྙན སྒྲོག་པ དང  ། རི་དྭགས གླ་བ དང  ། ཤྭ་བ དགོ་བ ལ སོགས བག་ཕེབས སུ གནས་པ འི ཡུལ མཆོག ཁྱད་པར་ཅན ཞིག ཡོད ། ཡུལ མཆོག ཁྱད་པར་ཅན དེ འི དབུས སུ ས་གཞུ འདོམ གང་ཙམ གྱེན དུ འཕག་པ་ན ཡངས་པ འི རྡོ་ལེབ ཟླ་བ ལྟ་བུ ཡོད་པ དེ འི ངོས སུ འཇག་སྤྱིལ ཁ་སྤྲོད་པ འི གཅིག ན བྲམ་ཟེ སྒོམ་ཆེན ཞིག སྒྲུབ་པ མཛད ནས བཞུགས་པ དང  ། གཅིག ནང བུ་མོ ཞིག བཞུགས ནས ཡོད ། རྗེ་འབངས གཉིས་པོ སྤྱིལ་བ འི སྒོ མདུན དུ སླེབས་པ་ན ། འཇག་སྤྱིལ ནང སྒོམ་ཆེན དང བུ་མོ གཉིས རྩ་ཀུ་ཤ གདན ལ བཏིང  ། ལུས རྣམ་སྣང གི ཚེས་བརྒྱད་ལྡན་པ འི སྒོ་ནས ཏིང་ངེ་འཛིན ལ སྙོམས་པ ར ཞུགས སོ ། རྔོན་པ འི བུ ན་རེ ། རྒྱལ་པོ་ཆེན་པོ གསོན དང  ། ཞི་བ འི གཏམ གྱིས མ འགུགས ན ཁོ་བོ ས དྲག་པོའི་ལས བརྩམས ནས བྱེའུ ཁྲ ཡིས ཁྱེར་བ ལྟར བུ་མོ བཙན་པོ ས ཁྲིད ནས ཕྱིན ན མི་ལེགས་སམ ཞེས ཞུས ། རྒྱལ་པོ ས གསུངས་པ ར ། དེ་འདྲ བསམ མི་རུང  ། ཆོས་བྱེད གང་ཟག ཡིན་པ ས རྣམ་སྨིན ཆེ ། ཆོས་པ ར འཁོན དུ འཛིན་ན རྒྱལ་སྲིད ལ གནོད ། ད་ནི དོན་ཆེན འདོད ན ངང་རིང གྱིས ཞེས གསུངས ཏེ དེ ནུབ སྤྱིལ་བུ འི སྒོ་འགྲམ དུ བཞུགས ། སང་ཉིན ཞོགས་པ བུ་མོ སྤྱིལ་བུ འི སྒོ་ནས ཐོན ཏེ ཆུ ལེན་དུ འགྲོ་བ ར རྒྱལ་པོ ས བུ་མོ འི ལག ནས བཟུང སྟེ ། “བུ་མོ གཟུགས་མཛེས ཡིད་འོང་མ ། །ཅི་ཙམ གླེང་མོ དྲིས ན ཡང ། །གཏམ་ལན སྟེར དུ ཅི མ་འཚལ ། །ད་ནི རང་སྲོག རང གི ས དོར ། །ཆོས་པ འི ལུགས སུ ཅང འགྲོ འམ ། །” ཞེས གསུངས ། བུ་མོ ལུས འདར ཞིང དངངས་སྐྲག ལངས་པ འི སྒོ་ནས སྨྲས་པ ར ། ཀྱེ རྒྱལ་པོ ང འི དོན དུ ལྕེབས་པ ར མ་ཐུག སྟེ ། ཁྱོད ཀྱི བཙུན་མོ ང ཡིས མི་ཡོང་བ ས ། དེ ཡི རྒྱུ་མཚན སྒོམ་ཆེན ཡབ ལ ཞུས ། ད་ལྟ ཡབ ལ ཤིང་ཏོག འདྲེན དུ འགྲོ ། རྒྱལ་པོ ཁྱེད་རང ང དང མཉམ དུ ཤོག ཅེས ཟེར ། བུ་མོ ས སྒོམ་ཆེན ལ ཤིང་ཏོག དྲངས ། རྒྱལ་པོ ས སྒོམ་ཆེན ལ ཕྱག་ལན གསུམ བཙལ རྗེས གསེར གྱི དོང་ཙེ གཅིག ཕུལ ནས སྒོམ་ཆེན གྱི མདུན དུ ཙོག་པུ ར འདུག སྒོམ་ཆེན གྱིས རྒྱལ་པོ ར ཤིང་ཏོག གནང་བ ས རྒྱལ་པོ ས གསུངས་པ ། ཁྱེད ལ་དོན གཅིག ཞུ འོ ། དེ ཞལ གྱིས ་བཞེས་ན ཟ འོ ། ཞེས གསུངས ། རྒྱལ་པོ ས གསོལ་བ ར ། ང ནི གྲོང་ཁྱེར སེམས་ཀྱི་བློ་གྲོས ཀྱི རྒྱལ་པོ ཟླ་བ འི དེད་དཔོན གྱི སྲས་ཆེ་བ ཟླ་བ འི་སེང་གེ བྱ་བ ཡིན ། བདག ལ ཁྱེད ཀྱི བུ་མོ འདི སྟེར དགོས ཞེས གསུངས་སོ ། སྒོམ་ཆེན གྱིས གསུངས་པ ར ། རྒྱལ་པོ ཅི ཟེར རིགས མཐོ ཡང ། །ན་སོ གཞོན་པ འི སྐྱོན བྱུང འདུག  ། སྒྱིད་ངན དུད་འགྲོ ཤྭ མོ འི བུ ། རིགས་ངན བུ་མོ འདི ཡིས ནི ། ཁྱེད་ཀྱི རྒྱལ་སྲིད ག་ལ འཁྱོངས ། དེ བས རྒྱལ་པོ རང་གནས བཞུད ། ཅེས གསུངས ། རྒྱལ་པོ ན་རེ ། རིགས་རུས་ཆོ་འབྲང ལྡན་པ འི བཙུན་མོ ནི ། །ལྔ་བརྒྱ ཡོད ཀྱང ཁོ་བོ ཡིད མ་ཚིམས ། །ཁྱེད ཀྱི བུ་མོ སློང དུ འོང་བ ཡིན ། །མི་སྟེར གསུངས་ན ང་གཉིས སྕེབས ཏེ ཤི ། །དེས ན ཡབ་ཡུམ འཁོར་བཅས མྱ་ངན འཆི ། །དེ་ལྟ འི སྡུག་བསྔལ ཀུན གྱི སྡིག རྩ དེ ། །ཁྱེད ཀྱི བུ་མོ ས ལན་པ མ་ལགས་སམ ། །ཆོས བྱེད དམ་བཅའ འགལ དང མི་འགལ དགོངས །  ། སྒོམ་ཆེན ན་རེ ། དེ་ཙམ ལ ཐུག་ན བུ་མོ མ་སྦྱིན ཐབས་མེད རེད ། ང འི བུ་མོ ནང་པ འི རྗེས་སུ འབྲང་པ ས ། ཁྱོད གཉིས སྐྱབས་ཡུལ ཐ་དད སོང་ན མངའ་ཐང དར་རྒྱས དང འཁོར་འབངས ལ བདེ་སྐྱིད འབྱུང་བ དཀའ ། དེས ན རྒྱལ་པོ ཉིད དཀོན་མཆོག་གསུམ ལ སྐྱབས སུ སོང ནུས་སམ གསུངས་པ ར རྒྱལ་པོ ས ཞལ གྱིས བཞེས ། དེ་ནས སྒོམ་ཆེན གྱིས བུ་མོ འཁྲིས སུ བོ ས ནས གསུངས་པ ར ། ང ན་སོ རྒས་པ འི ལུས་རྟེན འཁར་བ མེད་ཐབས་མེད་ཀྱང ད་རེས རྒྱལ་པོ འི བཙུན་མོ ར མི འགྲོ ཀ་མེད རེད ། ཆོས་བྱེད་པ འི དོན སེམས་ཅན ལ ཕན་ཐོགས དགོས་པ ས རྒྱལ་པོ དེ འི བཙུན་མོ ར སོང ནས འཁོར་འབངས རྣམས བུ བཞིན སྐྱོངས ། ཞེས གསུངས ། བུ་མོ ས ཐོས རྗེས བུ་མོ སེམས་སྡུག ནས སྲན་མེད་དུ བརྒྱལ སོང ། ཡབ སྒོམ་ཆེན གྱིས བུ་མོ འི སྙིང་ཁ ར ཆུ གཏོེར་བ ས བུ་མོ རིམ གྱིས དྲན་པ སོས ། བུ་མོ ས གསུངས་པ ར ། ཁྱིམ ལ ཞེན་ན ལྷ་ཆོས མི་ཡོང་བ ས ། ཁོ་མོ འགྲོ་བ ར མི་འདོད ཐུགས་རྗེས་གཟིགས ། ཞེས ཞུས །  ། ཡབ སྒོམ་ཆེན ན་རེ ། གཞན གྱི སྡུག་བསྔལ ཁུར དུ བླངས་པ དང ། །དགེ་བ ཅི་བྱས རང་གཞན དོན དུ བསྔོ ། །ཕོ་བྲང ནང གི འགྲོ དྲུག བུ བཞིན སྐྱོང ། །བློ་ཆུང རིག་པ་ཅན་མ སེམས ལ ཞོག  ། ཅེས གསུངས ། དེ་ནས བུ་མོ འི བསམ་པ རྫོགས ཕྱིར ཡབ ཀྱི དྲུང དུ ཞག་གསུམ བསྡད ། དེ་ནས ཞག་གསུམ རྗེས ཡབ སྒོམ་ཆེན གྱིས རང་གི ཐུགས སམ མུ་ཏིག་ཕྲེང་བ བརྒྱ་རྩ གཅིག ཡོད་པ དེ བུ་མོ ལ གནང ནས ། “སྲུང་བ འདི སུ ལ འང མ་སྟོན ཅིག འདི དང མ་བྲལ་ན མི དང མི་མ་ཡིན་པ གང་གིས ཀྱང གླགས་རྙེད་པ ར མི་འགྱུར རོ།” ཞེས གསུངས ། དེ་ནས བུ་མོ ས ཡབ སྒོམ་ཆེན ལ གྱེས་ཕྱག འབུལ ། སྒོམ་ཆེན གྱིས མེ་ཏོག ཕུར་མ སྙིམ་པ་གང ཁོང གཉིས་པོ ལ གཏོར བཞིན “བདག གི ལྷག་བསམ དག་པ འི མཐུ་སྟོབས ཀྱིས ། རྒྱལ་པོ འི རྒྱལ་སྲིད ཆོས་བཞིན སྐྱོང་བ དང  ། འཁོར་འབངས རྣམས ལ བདེ་སྐྱིད བྱུང་བ དང  ། བུ་མོ འི བསམ་པ མཐའ རུ འཁྱོལ་བ ར ཤོག” ཅེས སྨོན ། དེ་ནས རྒྱལ་པོ དང གཟུགས་མཛེས བུ་མོ ལྷན་གཉིས ། རྔོན་པ འི བུ དང བཅས གྲོང་ཁྱེར སེམས་ཀྱི་བློ་གྲོས ཕྱོགས སུ བཞུད་དོ ། སྒོམ་ཆེན་ཉིད རང གི གཅེས་པ ར འཛིན་པ འི བུ་མོ སོང་བ ས ཐུགས་འཕྲེང སྟེ ཤིང་སྡོང སྐམ་པོ ཞིག གི རྩེར འཛེགས ནས བུ་མོ འགྲོ་བ འི བཤུལ་ལམ དུ གཟིགས ཤིང སྤྱན་ཆབ མང་དུ བསིལ ། སྒོམ་ཆེན སྐུ་ན བགྲེས་པ འི སྟབས ཀྱི རླུང དང ཐུགས སྐྱོ་བ གཉིས བསྡོམས བས དྲན་པ ཐོར ཏེ ཤིང རྩེ ནས ལྷུངས་བ དང དབུགས ཀྱི རྒྱུ་བ ཆད ། དེ འི་ཚེ ནམ་མཁའ ལ འཇའ་ཚོན ཟུག་པ དང ས་གཞི འོད ཀྱིས ཁེངས སོང ། གྲོང་ཁྱེར སེམས་ཀྱི་བློ་གྲོས སུ རྒྱལ་པོ ཡབ་ཡུམ འཁོར་འབངས བཅས་པ རྒྱལ་པོ ཟླ་བ འི་སེང་གེ དང རྔོན་པ འི བུ ག ར་སོང མེད་པར ཡུན་རིང་ཙམ སོང་བ ས ཚང་མ སྡུག་བསྔལ གྱིས ཟས་བཅུད ཉལ་གཉིད བྲལ ། ཨ་པོ་ན་གེ ས གཙོས་པ འི བློན་པོ རིག་པ་ཅན ཁག་གཅིག དྲག་པོ འི དཔུང་ཚོགས དང བཅས ཕྱོགས་དང་ཕྱོགས་མཚམས སུ རྒྱལ་པོ དཔོན་གཡོག གཉིས འཚོལ དུ སོང ཡང རྙེད་པ ར མ་གྱུར ། དཔུང གི ཚོགས ནགས འགྲམ དུ འབྱོར་བ དང  ། ཨ་པོ ན གེ རྣམ་ཀུན རྒྱལ་པོ ལ བརྩེ་བ ས ཡིད ལྷག་པར སྐྱོ ནས འདི་སྐད ཅེས བརྗོད ། གླིང་བཞི འི མུན་པ སེལ་བ འི ཟླ་བ དང  ། གངས་སྡོད སྡེར་ཆགས རྒྱལ་པོ་སེང་གེ ཁྱེད ། མི་རྟག འཆི་བདག བདུད་པོ ས མ་ཁྱེར རམ ། ང ནི བསམ་བཞིན བསམ་བཞིན རྒྱལ་པོ དྲན ། ཞེས ཟེར ། དེ་ནས ཨ་པོ་ན་གེ ས བློན་པོ གཞན དང དཔུང་ཚོགས བཅས ས་ཕྱོགས གཞན ལ འཚོལ་བ ར བཏང རང་གཅིག་པུ ནགས སྟུག་པོ འི ཁྲོད དུ སོང ། ཨ་པོ་ན་གེ ས ནགས་ཁྲོད དུ ། ང འི རྒྱལ་པོ ། རྒྱལ་པོ ཟླ་བ འི་སེང་གེ ། ཞེས འབོད ཀྱིན དུ ཕྱིན་པ ས ལུས་སྟོབས ཞན་པ ར གྱུར ནས ཁ་སྐམ སྣ་འགགས ། མིག་གི དབང་པོ ཉམས ཏེ སྡུག་བསྔལ བཟོད་གླགས མེད་པ བྱུང  ། དེ་ལྟར འཚོལ་བཞིན ཕྱིན་པ འི མཐར འགྲོ ཡང མ་ཐུབ་པ ར ཤིང་སྡོང་པོ ཞིག གི རྩར སླེབས་པ དང དེ ར འགྱེལ ། དེ འི་ཚེ རྔོན་པ འི བུ མདུན དུ རྒྱུགས བྱུང་བ ར ཨ་པོ་ན་གེ ས མཐོང་བ དང ཡིད མ་ཆེས་པ ར ། ཁྱོད མི་ཡིན དང འདྲེ་ཡིན ། བདག གི བརྩེ་བ འི རྒྱལ་པོ མཐོང བྱུང ངམ ཞེས དངངས་སྐྲག ཆེན་པོ ས དྲིས ། རྔོན་པ འི བུ ས ཨ་པོ་ན་གེ ཡར་སྐྱོར ཏེ “ཨ་པོ་ན་གེ ཐུགས་སེམས མ་སྐྱོ ཞིག རྒྱལ་པོ བཙུན་མོ དང བཅས བྱོན གྱི ཡོད ཅེས ཞུས་པ ས ཨ་པོ་ན་གེ དགའ་དྲགས ནས ངུ ཤོར ཟེར་བ ལྟར མིག་ཆུ ལྷུང་ལྷུང དུ བབས ། དེ་ནས རྒྱལ་པོ དང བཙུན་མོ བཅས་པ ཕེབས་པ དང ཨ་པོ་ན་གེ ས རྒྱལ་པོའི ཕྱག ནས འཇུས ཤིང དགའ་ངུ ཤོར ། རྒྱལ་པོ ས ཨ་པོ་ན་གེར སེམས་གསོ འི གཏམ སྣ་ཚོགས གསུངས ། ཨ་པོ་ན་གེ ས རྔོན་པ འི བུ ལ “ད ཁྱོད གྲོང་ཁྱེར སེམས་ཀྱི་བློ་གྲོས སུ ལོག ནས ཡབ་ཡུམ འབངས རྣམས ལ བཀྲ་ཤིས་མངའ་གསོལ དང དགའ་སྟོན གྱི གྲབས གྱིས ཞེས བརྡ འབྱོར ། ང ས རྒྱལ་པོ འི ཞབས་ཕྱི ར འོང ཞེས ཟེར།” རྔོན་པ འི བུ ས དེ་འཕྲལ རླུང་ལྟར མྱུར་བ འི སྒོ ནས གྲོང་ཁྱེར སེམས་ཀྱི་བློ་གྲོས ཀྱི ཕྱོགས སུ སོང་ངོ ། རྔོིན་པ འི བུ གྲོང་ཁྱེར སེམས་ཀྱི་བློ་གྲོས ཀྱི ཕོ་བྲང དུ འབྱོར ནས རྒྱལ་པོ ཡབ་ཡུམ བློན འཁོར་བཅས མཇལ་བ དང  ། རྒྱལ་པོ དང གཟུགས་ཀྱི་ཉི་མ འི ལོ་རྒྱུས རྣམས གསལ་བ ར ཞུས་པ ས རྗེ་འབངས རྣམས ཀྱི སྡུག་བསྔལ སེལ ། དེ་ནས ཕོ་བྲང རྩེ་མཐོ འི གདུགས དང རྒྱལ་མཚན གསར དུ བརྗེས ། ཕོ་བྲང་མཐིལ གྱི དར་པོ་ཆེ ལ ན་བཟའ བསྒྲོན ། ཕོ་མོ གཞོན་ནུ ཚོས རྐང་བྲོ གླུ་གཞས དང  ། དུང དང རྒྱ་གླིང གི གསུང་སྙན པར སྒྲོགས ། བཀྲ་ཤིས་རྫས་བརྒྱད དང རྒྱལ་སྲིད་སྣ་བདུན སོགས ཀྱིས རྒྱལ་པོ དང བཙུན་མོ བཅས་པ ར ཕེབས་བསུ ཞུས ། གཟའ་སྐར མཆོག ཏུ དགེ་བ འི ཉིན་མོ ར བྲམ་ཟེ གཟུགས་ཀྱི་ཉི་མ རྒྱལ་པོ ཟླ་བ འི་སེང་གེ འི བཙུན་མོར མངའ་གསོལ་བ འི མཛད་སྒོ གཟབ་ཅིང རྒྱས་པ བྱེད་པའི ཉིན དེར བྱ རྣམས ཀྱིས གསུང་སྙན སྒྲོགས ། ལྗོན་པ ར འབྲས་བུ སྨིན ། མེ་ཏོག་གསར་པ དུས་གཅིག ཏུ བཞད་པ བཅས བཀྲ་ཤིས་པ འི རྟགས དུ་མ ཐོན ། དེ་ནས རྒྱལ་པོ ཟླ་བ འི སེང་གེ ས དགེ་བ་བཅུ ལ བརྟན ནས རྒྱལ་ཁྲིམས འཆད་པ འི ཕྱིར ཁྲིམས ཀྱི རྔ་བོ་ཆེ ས་གཞི འི མཐིལ ལ བརྡུང  ། ཁྲིམས ཀྱི དར་པོ་ཆེ ནམ་མཁའི་མཐོངས ལ ཕྱར ། ཁྲིམས ཀྱི དུང་ཆེན བར་སྣང གི ཁམས སུ འབུད ། འཁོར་འབངས ཐམས་ཅད འདུས ཏེ རྒྱལ་ཁྲིམས དང་བ ས ཁུར ། རྒྱལ་པོ དང བྲམ་ཟེ གཟུགས་ཀྱི་ཉི་མ གསེར་ཁྲི གཡུ ཁྲི སོ་སོ ར བཞུགས ཏེ ཆོས དང འབྲེལ་བ འི གསུང་གླེང གནང རེས དང  ། ཟག་མེད བདེ་བ བསྐྱེད་པ འི སྐྱེམས ལ རོལ ། རིགས་ངན བུ་མོ ས གཙོས བཙུན་མོ ལྔ་བརྒྱ སྤྱན་སྔ ར འོང ཡང རྒྱལ་པོ ས སྤྱན་ཟུར་ཙམ ཡང མ གཟིགས ། ལྷག་པར་དུ རིགས་ངན གྱི བུ་མོ ས ངང་ཚུལ དེ མཐོང་བ དང སྙིང ཁྲ ས ཁྱེར་བ བཞིན དུ སོང་བ ས ཕོ་བྲང དུ ལོག ནས རང་གཅིག་པུ ར བསྡད ཅིང བྲམ་ཟེ གཟུགས་ཀྱི་ཉི་མ ར གནོད་པ ཇི་ལྟར བྱས་ན དགའ་བ འི བསམ་ངན འཆང ། དེའི་ཚེ གབ་བྷེ་བཟང་མོ ཞེས རྫས་ངན དང སྔགས ལ མཁས་པ དང  ། མི་དགེ་བ འི ལས ཁོ་ན ར འཇུག་མཁན དེ འོང ནས “བཙུན་མོ འཁོར མེད གཅིག་པུ ར བཞུགས་པ ཐུགས ཕངས་པ ར མ་གྱུར རམ ། བདག གིས ཞུ འོས ཅི མཆིས གསུང་བ ར མཛོད་” ཅེས བཤད ། རིགས་ངན གྱི བུ་མོ ན་རེ ། བདག་ཅག རྒྱུ་སྐར ཁྲོད ཅིག ན ། །ཆ་ཤས ཡོངས་རྫོགས ཟླ་བ དེ ། །ལྔ གསུམ བར དུ འཕེལ འཕེལ ནས ། །བཅུ་བཞི མཐིལ གྱི ཐོ་རངས ལ ། །ཟླ་བ ཉི་མ ས བཟུང བྱུང་བ ས ། །ཁྱབ་འཇུག ཆེན་པོ ས མགོན མཛད་ན ། །མཆོད་པ སླད ནས སྦྱོར་བ ཞུ །  ། ཞེས བཤད ། གན དྷེ་བཟང་མོ ས བཤད་པ ར ། བཙུན་མོ ས གསུངས་པ བདེན ། སྔར ཁྱེད་ཀྱི ས གཙོས་པ འི བཙུན་མོ ལྔ་བརྒྱ རྒྱལ་པོ ས ཐུགས་བརྩེ ཆེན་པོ ས བསྐྱངས ། ད་ཆ གཟུགས་ཀྱི་ཉི་མ སླེབས ནས རྒྱལ་པོའི ཐུགས་འཁྲུགས ། ད ང ས མོ མེད་པར བྱེད་པ ར ཚེགས མེད ཁྱེད ཐུགས་ཁྲལ མི་དགོས ཞེས ཟེར ། དེ་ནས གན དྷེ་བཟང་མོ ས རྒྱལ་པོ འི་ཕོ་བྲང གི སྒོ་འགག ཏུ སྙན་པ འི རོལ་མོ དཀྲོལ ཞིང གླུ་བླངས དགའ་བ འི བྲོ་འཁྲབ ནས རྒྱལ་པོ དང བཙུན་མོ ས གསན་པ ར བྱས ། རྒྱལ་པོ ལས ཀྱི རྣམ་སྨིན ལ བརྟེན་ནས བར་ཆད ཀྱི མགོ་འཁོར ཏེ རྒྱལ་པོ ས གན དྷེ་བཟང་མོ ནང དུ བོ ས ནས གཟུགས་ཀྱི་ཉི་མ འི སྐྱོ་རོགས གྱིས ཞེས གསུངས་པ་ན ། མོ ས གླུ་གར གྱི མཆོད་པ ཕུལ ནས ཉི་མ མ ནུབ བར བཙུན་མོ འི དབུ་སྐོར ཞུས ། ཉི་མ ནུབ་པ དང མོས མྱོས ཤིང རྨུགས་པ ར བྱེད་པའི རྫས་ངན སུམ་ཅུ རྩ་གཉིས རྒྱལ་པོ དང བཙུན་མོ འི ཞལ་དཀར ནང བཏབ་པ ས རྒྱལ་པོ དང བཙུན་མོ རེ་ཞིག བཟི ཞིང རིག་པ མི་གསལ་བ ར གྱུར ། དེ་ནས གན་དྷེ་བཟང་མོ ས རིགས་ངན བུ་མོ འི རྩ ར སོང ནས “གཟུགས་ཀྱི་ཉི་མ ར རྫས་ངན བཏབ་པ ས དོ་དགོང ནམ་ཕྱེད གོང ལ མོ ཚར་གཅོད ཐུབ་པ ང ས བྱེད ། ཁྱེད་ཀྱི ང ལ དྲིན་ལན བཟང་པོ འཇལ དགོས ཞེས ཟེར ནས ཁོང གཉིས དགའ་སྤྲོ འི གཏམ དང བཏུང་བ ལ རོལ།” བློན་འཁོར ཚང་མ ཆང གིས རབ ཏུ མྱོས ནས རང་གནས སོ་སོ ར ལོག རྒྱལ་པོ དང བཙུན་མོ ལྷན གཉིས གཉིད བྲ་བོ བརྔོས་པ འི དུ་བ ལྟར ཡལ ཏེ གཟིམ་ཆུང དུ ཕན་ཚུན ཆོས དང འབྲེལ་བ འི གསུང རྒྱས་པ ར གནང བཞིན བཞུགས ། ནམ་ཕྱེད་ཙམ དུ གན་དྷེ་བཟང་མོ ས ཞགས་པ འདོམ གསུམ དང གྲི་གུག ཁྱེར ནས ཕོ་བྲང དུ འོང  ། རྒྱལ་པོ དང བཙུན་མོ བདེ་བ ར བཞུགས་པ མཐོང་བ དང མོ ཧ་ལས ། མོ འི བསམ་པ ར སྔ ར ཡིན་ན ང འི རྫས་ངན དེ འི དྲི དང རླངས་པ ཕོག་པ་ཙམ གྱིས ཉིན་མཚན འབྲེལ ཏེ གཉིད དུ་འགྲོ ། ད་ཆ ནུས་པ མ་ཐོན་པ ཅི ཡིན སྙམ ། དེ་ནས གན་དྷེ་བཟང་མོ རིགས་ངན བུ་མོ འི རྩ ར སོང ནས མདང་ནུབ ཀྱི ངང་ཚུལ བརྗོད་པ ས ། ད་ནི མོ་པྲ་རྩིས གསུམ གྱི ནང་དུ གཟུགས་ཀྱི་ཉི་མ དེ ཇི་ལྟ་བུ ཡིན་པ བརྟག་པ ར བྱ་རྒྱུ འི གྲོས ལ འཆམས ། རིགས་ངན བུ་མོ ས མངོན་ཤེས ཀྱི གབ་རྩིས གསལ་བ འི་མེ་ལོང གདན དུ བཏིང  ། རིག་པ དངོས་འཛིན གྱི རྡེའུ སོ་སོ ར བཀྲམ ། གསལ་བ ཐོར་གཙུག གི གདབ མོ ར མཐོང་བ་ཀུན་སྒྲོལ དར ཚོན གྱི སྤྲུལ་པ ལག་ཏུ ཁྱེར ནས མོ་པྲ་རྩིས གསུམ བྱས་པ ས ཐམས་ཅད ཁ མཐུན་པར གཟུགས་ཀྱི་ཉི་མ ར སྒྲིབ་ཤིང སྲུང་བ མཆོག གྱུར ཅིག ཡོད་པ བསྟན ། སང་ཉིན དེ ར གན་དྷེ་བཟང་མོ ས གར་ཆས སྤྲས ཏེ རྒྱལ་པོ དང བཙུན་མོ འི མདུན དུ གླུ་གར རྩོད་བཞིན བཙུན་མོ ར མི་ངན གྱི ལྐོག་གསོད་བྱེད་པ འི ཉེས ཆེ་བ ས ཐུགས་ཟོན གྱིས ཞུས་པ ར བཙུན་མོ ས “མི་སྟོ ། ང ལ གང་གིས ཀྱང གནོད མི འཚུག་པ འི སྲུང་བ ཡོད་” ཅེས གསུངས ། གན་དྷེ་བཟང་མོ ས བཙུན་མོ ར རྩ་ཆེ འི སྲུང་བ དེ འི བྱིན་རླབས ཤིག ཞུ ཞུས་པ ས གཟུགས་ཀྱི་ཉི་མ ས མོ་ལ ཡིད་ཆེས གནང སྟེ སྲུང་བ མུ་ཏིག་ཕྲེང་བ དེ བསྟན་པ ས གན་དྷེ་བཟང་མོ ས ཕྲེང་བའི གྲངས་འཛིན དང  ། ཁ་དོག དབྱིབས བཅས ཞིབ་པ ར བལྟས ཏེ བློ ལ བཅངས ། དེ་ནས མོས རིགས་ངན བུ་མོ འི རྩ ར སོང སྟེ ཁོ གཉིས་པོ འི བསམ་ངན གྲུབ་པ ར དགའ་སྤྲོ ཆེན་པོ ས ཆང འཐུང གར་རྩེད ལ ཅི་དགར རོལ་བ དང སང གི ཉི་མ ཤར་བ དང ཇི་ལྟར བྱས ཏེ གཟུགས་ཀྱི་ཉི་མ འི སྲུང་བ བརྗེ་པོ རྒྱག་ཐབས གྲོས བསྒྲིགས ། རྨི་ལམ་བཟང་པོ རྨིས བྱུང  ། དེ ནི ཡབ སྒོམ་ཆེན གྱིས བདག ལ ཐུགས་རྗེས་གཟིགས་པ ཡིན འདུག ད དེ སླར་ཡང བདག ལ སྲུང་བ འི བྱིན་རླབས ཞུ ཞུས་པ ས བཙུན་མོ ས བདེན་པར དགོངས ཏེ སྲུང་བ མོ་ལ བསྟན ། མོས སྲུང་བ སྙིང་ཁ ར སྦྱར ཏེ སྨོན་ལམ གྱིས ཚུལ བྱས དང དེ་འཕྲལ སྲུང་བ རྫུན་མ དེ བརྗེས ནས བཙུན་མོ ར ཕུལ ། དེའི དགོང་མོ ར གན་དྷེ་བཟང་མོ ས རྒྱལ་པོ དང བཙུན་མོ ར ཐུགས དགྱེས་པ འི གཏམ སྣ་ཚོགས ཞུ་མུར མཆོད་ཞལ ནང རྫས་ངན སྣ་ཚོགས བསྡུས་པ འི དུག བཏབ་པ ས རྒྱལ་པོ དང བཙུན་མོ གཉིས་ཀ མི་རོ ལྟ་བུ གཡོ་འགུལ མེད་པར གཉིད དུ ཡུར ། དེ་མུ ར ནམ་ཕྱེད ཙམ་ལ གན་དྷེ་བཟང་མོ ས རྒྱལ་པོའི གླང་པོ་ཆེ་རབ་བརྟན སྣ ལི་ཁྲི ལྟར དམར་བ དེ བསད ནས ཁོག་སྟོད ཉི་མ འི གཡས སུ བཞག ཁོག་སྨད ཉི་མ འི གཡོན དུ བཞག ནང་ཁྲོལ ཐམས་ཅད སྔས་མགོ ར སྤུངས ། ཉི་མ འི ཁ ནས ཁྲག འཛགས་ཚུལ དུ བཞག སྟེ སོང ངོ །  ། སང་ཞོགས རྒྱལ་པོ གཉིད སད་དུས འདི ར སྲིན་པོ འི ཕོ་བྲང ལྟ་བུ ར བྱས འདུག་པ མཐོང་བ ས བསམ་པ ར སྔ ར སྒོམ་ཆེན གྱིས ཀྱང མི འི བུ་མོ མ་ཡིན གསུངས བྱུང  ། འདི་ནི གནོད་སྦྱིན ནམ སྲིན་པོ ཤ་ཟ་མ་ཡིན་པ འདྲ འདུག སྙམ བཞིན རལ་གྲི ཤུབས ནས ཕྱུང སྟེ གཟུགས་ཀྱི་ཉི་མ འི སྐེ གཅོད་པ ར བརྩམས ། གློ་བུར དུ སྨྲ་མཁན་ནེ་ཙོ རྒྱལ་པོའི རྩ ར བབས ནས ཞུས་པ ར ། བྱ་བ ཐམས་ཅད བརྟགས་ན ས བྱ ། དཔེར་ན གླང་རྫི ས ཆུ་ཐིགས བསགས ། བྱ་རོག གཅིག འོང གཤོག་པ ས གཏོར ། མ་བརྟག དབྱུག་པ ས བྱ་རོག བསད ། དེ་ནས ཆུ་རྩ བཙལ་བ ས ན ། དུག་སྦྲུལ ཁ་ཆུ བབ་པ ཤེས ། འགྱོད ཀྱང ཐལ་བ ས བྱ་ཐབས མེད ། རྒྱལ་པོ ས དེ་ཡང བདེན གསུངས ནས ཉི་མ འི སྔས་མགོ ར བྱོན ཏེ ཡར ལོངས དང ཟེར ཕྱག ནས འཐེན་པ ས བཙུན་མོ གཉིད ལས སད ། ཡང དེ འི ནུབ་མོ ར གན་དྷེ་བཟང་མོ ས བཏུང་བ ལ མྱོས་བྱེད རྫས་ངན བཏབ ། དུར་ཁྲོད ནས མི་རོ བམ་པོ གཅིག ཁུར འོང སྟེ ཉི་མ འི འགྲམ དུ བཞག་མོད ཀྱང  ། སྔར་བཞིན སྨྲ་མཁན་ནེ་ཙོ འི གཏམ གྱིས བསམ་ངན གྲུབ མ་ཐུབ ། གན དྷེ་བཟང་མོ ས རིགས་ངན གྱི བུ་མོ འི རྩ ར སོང སྟེ སྨྲ་མཁན་ནེ་ཙོ ས བྱ་ངན ལམ དུ ལྷོངས མི་འཇུག་པ འི སྐོར གླེང རྗེས ཁོ་གཉིས་པོ ས དོ་ནུབ མཚན་མོ ར དོན་ཆོད་པ བྱེད རྒྱུ འི ཞིབ་གཏམ མང་པོ གླེང མཐར སྲས་ཆུང་བ ཟླ་བ འི གཞོན་ནུ དཀྲོངས རྒྱུའི གཏམ ཐག་བཅད ། དེ་ནས གན་དྷེ་བཟང་མོ ས ནམ གྱི གསུམ་ཆ ཙམ སོང་བ་ན རྒྱལ་པོའི་ཕོ་བྲང དུ སོང་བ ས རྒྱལ་པོ འཁོར་བཅས རྫས དེ འི ནུས་པ ས གཉིད དུ ཡུར ནས ལ་ལ ཁ་ཆུ་སྣ་ཆུ འཛག ཅིང སོ་སྒྲ འདེབས བཞིན འདུག མོས ཐེ་ཚོམ་མེད་པར ཡབ་རྒྱལ་པོ ཟླ་བ འི དེད་དཔོན གྱི གཟིམ་ཁང དུ སོང སྟེ ཡབ ཀྱི མཆན ནས སྲས ཟླ་བ འི་གཞོན་ནུ བརྐུས ཏེ ཁྱེར སོང ། ནམ་ལངས་དུས ཡབ་རྒྱལ་པོ མནལ བཞེངས ཏེ སྲས་ཆུང མེད་པ ཚོར་བ ས ལམ་སེང ཕོ་བྲང སྟེང་འོག ཚང་མ ར བཙལ ཡང མ་རྙེད ། སྲས ཟླ་བ འི་སེང་གེ དང གཟུགས་ཀྱི་ཉི་མ འི རྩ ར ཕེབས་པ ས འདི ར སྲས ཆུང སྐྲོངས་པ འི སྐུ་ལུས དུམ་བུ ར བཅད དེ ཉི་མ འི གཡས་གཡོན དུ བཞག ཡོད་པ གཟིགས འཕྲལ ཡབ་རྒྱལ་པོ ཞེ་སྡང འབར ། རྒྱལ་པོ ཁོང་ཁྲོ ཤིན་ཏུ འབར ཏེ ཉི་མ འི སྐེ གཅོད་པ ར བརྩམས་པ ས ནེ་ཙོ ས རྒྱལ་པོ འདི་ལྟར མི་རུང བརྟག་པར གྱིས ཞེས ཞུས་པ ས ལན དུ བདེན་མེད ནེ་ཙོ འི བློ་བྲིད ཀྱིས ། ཕོ་བྲང ཐམས་ཅད མི་རོ ས གང  ། དེ་འདྲ འི གཏམ ལ ཤོད་ལོས་མེད ། དེ་བ ས གཤིན་རྗེ འི གནས་སུ བཞུད ། གསུངས ནས གྲི ནེ་ཙོ འི སྐེ ལ བརྒྱབ སྟེ ནེ་ཙོ དེ ར བཀུམ་མོ ། དེ་ནས གཟུགས་ཀྱི་ཉི་མ འི སྐེ གཅོད་པ ར བརྩམས་པ་ན ཉི་མ འི མཚར ཞིང ཡིད་འོང་བ འི ཞལ་དཀྱིལ མཐོང་བ དང རྒྱལ་པོ ཡིད ཞུམ ཏེ བསད་པ ར མ་ནུས ། དེ་ནས རྒྱལ་པོ ཡབ་སྲས བློན་འབངས བཅས གྲོས་མཛད མཐར གཟུགས་ཀྱི་ཉི་མ གཤེད་མ གསུམ གྱི ལག་ཏུ རྩིས སྤྲད ནས དུར་ཁྲོད ཆེན་པོ ཁྲག་མཚོ་འཁོལ་བ ཞེས་པ དེར སྐྱེལ དུ བཏང ། གཤེད་མ གསུམ གྱིས གཟུགས་ཀྱི་ཉི་མ འི སྐུ་ལུས ཀྱི མཛེས་རྒྱན རྣམས བཀྲོལ ། ན་བཟའ ཕུད ། ཡན་ལག ལྕགས་སྒྲོག གིས བསྡམས ། སྔ་ཐག ཕྱི་ཐག བྱས ཏེ ཕོ་བྲང གི ཕྱིར འཁྲིད འོང་པ ས གྲོང་ཁྱེར ཡོངས ཀྱི མི་རྣམས གདུང་བ ཆེན་པོ ས ལ་ལ ངུ ཤོར ། ལ་ལ ལུས ས ལ བརྡབ ། ལ་ལ དྲན་མེད དུ བརྒྱལ ། གྲོང་མི འདུ་བ འི ཁྲོད ནས བློ་གྲོས ཆེ་བ འི བགྲེས་སོང ཞིག གཟུགས་ཀྱི་ཉི་མ འི མདུན དུ བཅར ནས ། ཀྱེ་མ ཡིད་འཕྲོག རབ་མཛེས ལྷ་གཅིག་མ ། ཆོས་རྒྱལ ཆེན་པོ གདོན གྱིས མ བསླུས སམ ། ཞེས ཞུས ། གཟུགས་ཀྱི་ཉི་མ ས མང་ཚོགས་ཚོ འི ལགས ནས བཟུང སྟེ ། བུ་མོ ས མ་ཉེས ཉེས་ན ཅི སྨྲོས ཆོག ཁོ་མོ འི སྡུག་བསྔལ འདི་འདྲ མཐོང་ཙ་ན ། བྱ་རིན ཆོག་པ འི དམ་ཆོས མ་བྱས་པ ར ། འཁོར་བ འི ཆོས་ལ སྙིང་པོ ཅི་ཞིག འདུག བསགས་པ འི ནོར ལ སྙིང་པོ ཅི་ཞིག འདུག འགྲོ་འདུག གནས་ཚུལ འདི་ལྟར ཡིན་པ ལ ། འཁོར་བ འི ཆོས་སྤོངས དགེ་བའི་ལས ལ འབུངས ། ཞེས གསུངས ། འཁོར་འབངས ཚོས སྨྲེ་སྔགས འདོན ཞིང ཉམ་ཐག་པ འི ཅ་ཅོ འི སྐད་སྒྲ སྒྲོག་པ རྒྱལ་པོ ས གསན ནས ཕོ་བྲང གི ཕྱིར བྱོན་པ ས འཁོར འབངས རྣམས ཀྱིས མགྲིན་གཅིག ཏུ འདི་སྐད ཞུས ། ཀྱེ རང་ཅག རྣམས ཀྱི ལྷ་གཅིག ཚུར སོན དང  ། རང་སྡུག རང་གི ས མྱོང་བ འི འཁོར་བ ལ ། རང་ཤ རང་གི ས ཟ་བ ཡི་དྭགས རིགས ། རང་མགོ རང་གི ས མ་སྨད ལྷ ཡི སྲས །  ། འབངས ཀྱི ཞུ་འབོད རྣམས སྡིག་བློན གྱིས ཐོས རྗེས རབ ཏུ ཁྲོས ནས རྒྱལ་པོ ར ཞུས་པ ར ། ནག་ཅན དཔོན་པོ ས མི་སྐྱོང  ། སྡིག་ཅན བླ་མ ས མི་འདྲེན ། ཞེས་པ འི དཔེ ཡོད ། ནག་ཅན གྱི ཁྲིམས་ས འདི ར བཞུགས་ན སྐུ ལ བཙོག་གྲིབ ཕོག་ཉེན ཡོད་པ ས དེ་བ ས ཕོ་བྲང དུ བཞུད ཟེར གདན་དྲངས ། དེ་ནས གཤེད་མ གསུམ་པོ ས གཟུགས་ཀྱི་ཉི་མ ཕྱུགས ཀྱིས ཤིང་རྟ འདེད་པ ལྟ ར འཁྲིད་བཞིན སོང་བ ས འབངས རྣམས ཀྱང རྗེས་སུ འབྲངས ཏེ ། མ་རིག མུན་སེལ སྒྲོན་མེ གང དུ གཤེགས ། ཕོངས་པ ཀུན་གྲོལ ཁྱོད་ཉིད མ་བཞུགས་ན ། ཕ་མ ས བོར་བ འི དྭ་ཕྲུག ཇི་བཞིན དུ ། བདག་ཅག རྣམས ཀྱི རེ་ལྟོས སུ ལ བཅོལ ། ཞེས ཟེར་བཞིན ངུ་འབོད བྱས་པ ས བཙུན་མོ ཡང་མིག ཆུ དབང་མེད དུ ཤོར ། དེ་ནས གཤེད་མ གསུམ་པོ ས ལྷ་གཅིག གཟུགས་ཀྱི་ཉི་མ བྱ་ཁྲ ས ཁྱེར་བ བཞིན ཁྲིད སོང་བ དང འཁོར་འབངས རྣམས འབྲལ་བ ར མི་ཕོད་པ ར གདུང་བ འི སྨྲེ་སྔགས འདོན་བཞིན རྗེས་སུ སྙེགས ། གཟུགས་ཀྱི་ཉི་མ ས འཁོར འབངས རྣམས ལ ད་ནི ཁོ་མོ འགྲོ་བའི དུས ལ བབས་པ ས ཁྱེད རྣམས ཁོ་མོ འི བགེགས མི་བྱེད་པ ར རང་རང གནས་སུ ལོག་རྗེས སྒོ་གསུམ གྱི སྒོ་ནས ཆོས དང ཅི་མཐུན གྱིས ཤིག ཅེས གསུངས ཏེ གཤེད་མ དང མཉམ་དུ ཕེབས་སོ ། དེ་ནས རྒྱང་གྲགས གཅིག ཕྱིན་པ འི ས ན དུར་ཁྲོད་ཆེན་པོ ཁྲག་མཚོ་འཁོལ་མ ཞེས་བྱ་བ བདུད དང  ། སྲིན་པོ ། བཙན དང མ་མོ ལ་སོགས་པ འདུ་བ འི ཕོ་བྲང འཇིགས་སུ་རུང་བ དཔའ་བོ མཁའ་འགྲོ ལ་སོགས་པ ཐམས་ཅད ཚོགས་ཀྱི་འཁོར་ལོ སྐོར་བ འི གནས་མཆོག དེ་ཉིད དུ སླེབས་སོ ། དེ་ནས གཤེད་མ གསུམ་པོ ས བཙུན་མོ ཇི་ལྟར གསོད་པ འི ཐབས ལ གྲོས བྱས་པ ར གཤེད་མ གཞོན་པ གཉིས་པོ ས བཙུན་མོ ཡིད་དུ་འོང་བ འདི་ལྟ་བུ ངེད་གཉིས ཀྱིས གསོད་པ ར མི་ནུས ། རྔན་པ ཡང རྒན་པ ར སྤྲོད ། གསོད ཀྱང ཁོ་རང ལ གསོད དུ འཇུག་པ དྲག ཅེས ཟེར ། གཤེད་མ རྒན་པ ས འོ་ན དེ་བཞིན བྱེད་དོ ཟེར ནས བཙུན་མོ གཟུགས་ཀྱི་ཉི་མ འི གོས ཕུད སྐུ་གཟུགས ཐག་པ ས བསྡམས ། རལ་གྲི ཤུབས ནས ཕྱུང སྟེ བཙུན་མོ འི སྐེ དང ཡན་ལག བྲེག་པར བརྩམས་པ་ན བཙུན་མོ འི ཞལ་དཀྱིལ མཐོང་བ དང དབང་མེད དུ ཞུམ ཏེ གསོད མ་ནུས ། གཤེད་མ གསུམ་པོ གྲོས བྱས ཏེ ། ངེད་གསུམ གྱིས ནི གསོད་པ ར མ་ནུས ། མ བསད་པ ར ཡུལ དུ ལོག་ན རྒྱལ་པོའི རྔན་པ ལྟར་བཞག རང་ཅག མི་མུས་རྒྱུད བཅས ལ ནག ཕོག དེ་བ ས དུར་ཁྲོད ཀྱི དབུས སུ དོ་ནུབ བཞག་ན གཅན་གཟན ཤ་ཟ འི ཚོགས ཀྱིས ཤ་ཁྲག་རྗེན་པ ར ཟ ལས ཆེ ཟེར ནས ཉི་མ ནུབ་པ དང བཙུན་མོ དུར་ཁྲོད དུ བསྐྱལ ། དེ་ནས གཤེད་མ གསུམ་པོ ས བཙུན་མོ འི ལུས ཀྱི ལྕགས་སྒྲོག རྣམས བཀྲོལ གོས ཕུད ནས གཅེར་བུ ར སྐྱེ་འགྲོ ཐམས་ཅད ཀྱི ཤ་ཁྲག བརྫོགས་ས འི གདན་ལེབ་ཆེན་པོ ཁྲག་ཞག ཁྲིལ ཞེས་པ དེ འི སྟེང དུ གན་རྐྱལ དུ བཞག ནས ཕྱོགས་བཞི འི ཕུར་པ ར བཏགས ། ཁོ་རང གསུམ་པོ བྲག བྱ་སྐྱིབས་ཚལ ཞེས་པ དེ འི འོག ཏུ བཞུད དོ །  ། གཟུགས་ཀྱི་ཉི་མ ས བླ་མ ཡི་དམ མཁའ་འགྲོ དང  ། དཔའ་བོ ཆོས་སྐྱོང སྲུང་མ འི ཚོགས ལ སྨོན་ལམ དྲག་པོ བཏབ་པ ས ཤ་ཟ འི སྲིན་པོ འི ཚོགས དང སྟག དང གཟིག དོམ དྲེད ལྕེ་སྤྱང ལ་སོགས་པ གཅན་གཟན རྣམས ཀྱི དད་ལྡན གྱི སློབ་མ ས ཡོངས་འཛིན གྱི བཤེས་གཉེན རྙེད་པ ལྟར གུས་པ འི ཚུལ གྱི ཉི་མ འི དྲུང དུ འཁོད ། སང གི ཉི་མ ཤར་བ དང གཤེད་མ གསུམ གྱིས ལྟ་བ ར ཕྱིན་པ ས ཤ་ཟ འི སྲིན་པོ དང གཅན་གཟན གྱི ཚོགས རྣམས བཙུན་མོ འི དྲུང དུ འཁོད ཅིང གཤེད་མ འོང་པ མཐོང་བ དང འཇིགས་པ འི སྐད་ཀྱི ང་རོ དང དྲག་པོ འི མཆེ་བ གཙིགས ཏེ མཇུག་མ གཡུག་བཞིན ས ལ བརྡབ ། གཤེད་མ ས ཚུལ དེ མཐོང་བ དང དེ་བ ས གསོད་པ ར མི་ནུས ། གཤེད་མ རྒན་པ ས བརྗོད་པ ར ། གཅན་གཟན དང སྲིན་པོ འི ཚོགས ཀྱིས ཀྱང མི་ཟ་བ ས མ་ཟད བཙུན་མོ ལ དད་པ དང གུས་པ འི ཚུལ གྱིས ཞབས་ཏོག བྱེད ཅིང འདུག དེ་བས ངེད་གསུམ གྱིས གཟུགས་ཀྱི་ཉི་མ དང་པོ ཡོང་ས འི ས ར ལོག བཏང  ། གུས གསུམ ཡང ཡུལ་ལུང གཞན ལ བྲོས འགྲོ ཟེར་བ ར གྲོས འཆམས ། དེ་ནས གཤེད་མ གསུམ གྱིས གཟུགས་ཀྱི་ཉི་མ རྒྱང་ཕུར བཞི ལ བཏགས་པ ལས བཀྲོལ ཏེ ཁྱེད གང་འདོད དུ ཕེབས ཤིག ཁྱེད ཀྱི རྗེས་སུ འཛིན་པ འི སྨོན་ལམ ཞུ ཞུས་པ འི ལན དུ བཙུན་མོ ས ། བདག གིས དུས་གསུམ བསགས་པ འི དགེ་བ ཡིས ། གཤེད་མ མི གསུམ ཚེ་རབས ཐམས་ཅད དུ ། ཉོན་མོངས དུག་ལྔ འི རྩ་བ ཀུན་སྤངས ནས ། ལུས་ངག་ཡིད་གསུམ དགེ ལ སྤྱོད་པ ར ཤོག ཅེས སྨོན ། དེ་ནས གཤེད་མ གསུམ་པོ ས དད ཅིང གུས་པ ཆེན་པོ ས གཟུགས་ཀྱི་ཉི་མ ར ཕྱག་འཚལ ཞལ་གྱེས ཞུས ། བཙུན་མོ་གཟུགས་ཀྱི་ཉི་མ ཡང སྔར་སྐྱེས་པ འི ལུང་ཕྱོགས སུ ཡབ སྒོམ་ཆེན དང མཇལ སྙམ ནས ཐུགས དགའ་སྤྲོ དང བཅས བྱོན་ནོ །  ། གཟུགས་ཀྱི་ཉི་མ ཡབ སྒོམ་ཆེན བཞུགས་པ འི གནས་དབེན་པ འི ནགས དེར སླེབས ཙ་ན ། ལྗོན་ཤིང རྣམས སྐམ ནས མི་རོ རེངས་པ ལྟར དུ གྱུར ། སྐད་སྙན སྒྲོག་པ འི བྱ རྣམས ཀྱང གནས གཞན དུ སོང  ། ཡན་ལག་བརྒྱད་ལྡན གྱི མཚེའུ དང རྫིང་བུ ལ སོགས ཀྱང རང་ས ར བསྐམས ། འཇག་མ འི སྤྱིལ་བུ གཉིས ཀྱང བྱ་ཚང དབྱུགས་པ ས དཀྲུགས་པ ལྟར ཐོར ། གཟུགས་ཀྱི་ཉི་མ ས ཚུལ དེ རྣམས མཐོང རྗེས བསམ་པ ར ཡབ སྒོམ་ཆེན ཡུལ་གཞན དུ མཆོད་གནས ལ གདན་དྲངས་པ མིན་ནམ ། ཡང་ན འདི་བ འི ཀྱང དབེན་པ འི གཡའ་ཁྲོད གངས ཁྲོད ཅིག ཏུ ཐུགས་དམ ལ་གཤེགས་པ ཡིན་ནམ སྙམ་བཞིན སྤྱིལ་བུ འི མདུན དུ སོང ། འཇག་སྤྱིལ གོག་པོ དེའི ནང བླ་མ འི ཕྱག་དྲིལ དང ཅང་ཏེའུ ལ སོགས མ་ཉམས་པ ར འདུག་པ དང ཕྱག་དཔེ ཁ་ཐོར ཞིང འཛིངས ནས འདུག་པ དེ་ལྟར ལགས ན ། བླ་མ མྱ་ངན་ལས འདས་པ ཡིན ངེས འདུག དེ་ནི སྐུ་གདུང གི དུམ་བུ རེ ཡོད སྙམ ནས བཙལ ཀྱང མ་རྙེད ། སྐྱོ་བ འི མིག་ཆུ ཤོར་བཞིན དུ གདུང་ཤུགས དྲག་པོ ས གསོལ་བ འདེབས ། གློ་བུར་དུ འཇག་སྤྱིལ ནང ནས འོད་དམར སྒོར་མོ ཞིག ཕྱུང སྟེ འགྲམ དུ ཉལ སྡོད་པ འི ཤ་མོ དེ འི སྤྱི་གཙུག ཏུ འཐིམ སོང་བ ས ཤ་མོ ལངས ཏེ སྤུ་རྩེ འི ཟིལ་བ རྣམས སྤྲུགས ། འཇག་སྤྱི ལ སྐོར་བ ལན གསུམ བརྒྱབས ཏེ ཤར་ཕྱོགས སུ སོང ། ཉི་མ ས ཀྱང ཤ་མོ འི རྗེས་སུ བདས །  ། 