མཆུ་སྦྱོར གུས་ལུགས ། བོད ཀྱི མཆུ་སྦྱོར གུས་ལུགས ཀྱི གོམས་སྲོལ གླེང་བ ། ཁ་བ་ཅན གྱི ཡུལ དུ འཚོ ཞིང གནས་པ-འི བོད མི་རིགས ནི གུས་ལུགས མཛད་སྒོ-ར བརྩི་མཐོང ཆེ་བ-འི མི་རིགས ཡ་རབས ཤིག ཡིན ཏེ ། བོད་ཁུལ དུ མི ངོ་ཤེས་མིན སུ དང འཕྲད ན-འང ཕན་ཚུན བར འཚམས་འདྲི ཞུ ཞིང  ། མཇལ་འཕྲད བྱུང་བ-འི ཐོག་མ-ར ཡང ཁྱོད བདེ་མོ-འམ ཁྱོད ཨེ དཀའ་ཐལ ཞེས འཚམས་ཞུ གནང ངེས ། ཡུལ མཐའ་འཁོབ ཀྱི འབྲོག་ཁུལ དུ ཡིན རུང འབྲོག་མི ངོ མི་ཤེས་པ གཉིས ཐུག་འཕྲད བྱུང ན-འང གྲོགས་པོ རྙིང་བ ཞིག དང ཐུག་པ བཞིན སྤྲོ་སེམས་འཁོལ་བ-འི ངང ནས འཚམས་འདྲི ཞུ་བ-ར མ་ཟད ། ད་དུང མགྲོན་པོ སྦྲ་གུར ནང ཏུ བསུས ནས ཇ་འདྲེན སྲིད་པ-ས ། མི སུ ཡིན རུང རང་ཉིད ཀྱི ཁྱིམ དུ སླེབས་པ-འི སྣང་བ སྟེར ངེས ། བོད མི་རིགས ཀྱི མཇལ་རྟེན སྐོར ལ འཚམས་འདྲི-འི སྐད་ཆ དག ཕུད ། གཞན ད་དུང ཡུལ་དུས མི་འདྲ་བ-འི དབང གིས མཇལ་རྟེན གུས་ལུགས ཀྱི གོམས་སྲོལ ཡང མི་འདྲ སྟེ ། སྤྱིར གཤམ གྱི རྣམ་པ བཞི-ར ངེས ཏེ ། དང་པོ ། མཇལ་དར འབུལ་བ-འི གུས་ལུགས ། ཁ་བཏགས ནི སྲིན་བལ ལས གྲུབ་པ ཞིག ཡིན ། སྤྱིར རིང་ཚད སྨིས གཅིག གམ གཉིས ཡར་མར ཡོད ། ཁ་བཏགས འབུལ་བ ནི བོད་རིགས དམངས་ཁྲོད ཀྱི ཆེས དར་ཁྱབ་ཆེ ལ མཆོག་ཏུ་གྱུར་པ-འི གུས་ལུགས གོམས་སྲོལ ཞིག ཡིན ། ཁ་བཏགས ཀྱི དོན་སྙིང ནི ལྷ ཡི འོད་ཟེར འཕྲོས་པ དང བཀྲ་ཤིས སྤྲིན་བཟང ལྡིང་འཁོར བྱེད་པ དང  ། ལྷ ཡི རྣམ་སྤྲུལ རང་དངོས སུ ཐོན་པ བཅས སུ བརྗོད ལ ། དེ-ས ཀྱང ལྷ དང མཉམ་དུ གནས་པ དང སྔར་མེད བདེ་སྐྱིད ཀྱི འཚོ་བ རོལ་བ དང  ། བཀྲ་ཤིས་བདེ་ལེགས འབྱུང་བ བཅས མཚོན ། བོད ཀྱི ཁ་བཏགས ནི ཁ་དོག དཀར་པོ གཙོ་བོ-ར འཛིན ཏེ ། བོད མི་དམངས ཀྱིས ཁ་དོག དཀར་པོ ལ མཆོད ཅིང བཀུར ལ དེ ནི ལྷད་མེད དྭངས་གཙང དང བཀྲ་ཤིས་པ-འི མཚོན་རྟགས ཡིན་པ-ར ངོས་འཛིན བྱེད་པ དང  ། གཞན དུ ན ཁ་དོག སེར་པོ དང སྔོན་པོ ཡང ཡོད ལ ། ཁ་བཏགས སེར་པོ ནི གཙོ་བོ-ར བླ་མ སྤྲུལ་སྐུ ཁོ་ན-ར འབུལ བཞིན ཡོད་པ-འོ །  ། གཉིས་པ ། ཐོད གཏུགས་པ དང གདོང་ཐུག་པ ཡང བོད ཀྱི གུས་ལུགས མཛད་སྒོ ཞིག ཡིན ། དེང་སང དམངས་ཁྲོད དུ ད་རུང གནའ་སྔ་མོ-འི གོམས་སྲོལ འདི མ་ཉམས་པ-ར སྤེལ བཞིན ཡོད དེ ། དཔེར་ན ། གཉེན་གྲོགས དག ཐུག་འཕྲད བྱུང་སྐབས ཐོད་པ གཏུགས་པ དང མགོ་བོ གཏུགས་པ ། གདོང་གཏུགས་པ བཅས ཀྱི གུས་ལུགས མཛད་སྒོ-འི གོམས་སྲོལ སྤེལ་བ དེ་བཞིན ནོ །  ། གསུམ་པ ། ཞྭ་མོ ཕུད ནས གུས་འདུད ཞུ་བ ། གལ་ཏེ ལམ བར དུ ཁྱེད རང་ཉིད ཀྱིས གུས་བཀུར བྱེད ས-འི སྤྲུལ་སྐུ དང བླ་མ ། ཡང ན སྙན་གྲགས ཆེ་བ-འི རྒན་པ སོགས དང འཕྲད ན ། ཐག་རིང ནས ཞྭ་མོ ཕུད་པ དང པུས་མོ འགུག་པ ། སྐེད་པ བསྒུར་བ ། ལག གཉིས བརྐྱངས ནས ལག་མཐིལ ཡར་སྟོན བྱས ནས གུས་ཚུལ གྱི རྣམ་པ སྟོན་པ ། སྤྲུལ་སྐུ དང འཕྲད ན ད་དུང ལག གཉིས སྙིང་ཁ-ར སྦྱར ཞིང མགོ་སྒུར ནས གུས་འདུད ཞུ ངེས ། གལ་ཏེ ཁྱོད རྟ་ཞོན་པ-འི སྐབས སུ ཐུག་འཕྲད བྱུང ན ། མྱུར དུ རྟ་ལ-ས བབས ནས གུས་འདུད ཞུ དགོས་པ མ་ཟད ། བཀུར་བ-འི མི དེ ཐག་རིང དུ ཕེབས་པ ན ད་གཟོད རང་ཉིད རྟ་ཞོན ནས ལམ ལ འབུད་པ ཡིན ། གཞན་ཡང གུས་འདུད ཞུ་བ དང དུས མཉམ་དུ ད་དུང ཞེ་ཚིག གིས འཚམས་འདྲི ཞུ་བ-འོ །  ། བཞི་བ ། མཆུ་སྦྱོར གུས་ལུགས མཛད་སྒོ-འི གོམས་སྲོལ ། བོད་ཁུལ དུ གཉེན་ཉེ རྣམས ཐུག་འཕྲད བྱུང ཚེ ནམ་རྒྱུན མཆུ་སྦྱོར གྱི གུས་ལུགས མཛད་སྒོ སྤེལ ཏེ ། གུས་ལུགས འདི སྤེལ ཚེ ། ཐོད་པ དང འགྲམ་པ-ར མཆུ སྦྱར་བ-འམ ། ཡང ན མཆུ ཕན་ཚུན སྦྱར་བ བཅས སྤེལ་ལུགས མི་འདྲ་བ གསུམ ཡོད ། སྤྱིར་བཏང དུ རྒན་རབས ཀྱིས ཕྱི་རབས་པ-འི ཐོད་པ དང འགྲམ་པ-ར མཆུ སྦྱར་བ-འི གུས་ལུགས སྤེལ་བ ཡིན ། བོད ཀྱི མཇལ་འཕྲད གུས་ལུགས ཀྱི གོམས་སྲོལ མདོར་བསྡུས ན གོང དུ བཤད ཟིན་པ-འི རྣམ་པ འདི བཞི་བོ ཡིན ཏེ ། སྔ་མ གསུམ ནི བོད་ཁུལ ཡོངས ན དར་ཁྱབ ཧ་ཅང ཆེ་བ མ་ཟད ། འབྲུག་པ དང འབར་མ ། བལ་བོ-འི བྱང་ཕྱོགས སུ-འང དར་ཁྱབ ཆེ ། བསྟན་བཅོས དང ཚད་ལྡན ཡིག་ཆ ནང དུ མཇལ་འཕྲད གུས་ལུགས སྔ་མ གསུམ གྱི སྐོར ནི མང དུ བཀོད ཡོད ཀྱང  ། ཕྱི་མ སྟེ བོད ཀྱི མཆུ་སྦྱོར གུས་ལུགས ཀྱི སྐོར ནི ཤིན་ཏུ ཉུང ལ ཞིབ་འཇུག བྱེད་མཁན ཡང དེ་བ-ས ཉུང་བ ། ཐར་ཐོར དུ ངོ་སྤྲོད བྱས་པ ཡོད ཀྱང མདོར་བསྡུས ཆེ་བ-ས ཞིབ་འཇུག གི རིན་ཐང མ་མཆིས ། ང་རང གི ཕ་ཡུལ ནི སི་ཁྲོན ནུབ་བྱང ས་ཁུལ རྔ་བ་ཁུལ མཛོད་དགེ་རྫོང ཨ་སྐྱིད་རོང གི ཡག གསུམ སྲིད་འཛིན གྲོང་སྡེ ཡིན ལ ། ན་ནིང དབྱར་ཁ-ར ང་རང ཕ་ཡུལ དུ དངོས་ཞུགས བརྟག་དཔྱད དུ སོང དུས ། ཁྱིམ་ཚང ཁ་ཅིག གི གཉེན་ཉེ དང ཕྱི ན ལས་བྱེད སྒྲུབ་པ-འི བུ་ཕྲུག ཁ་ཤས ཕྱིར ལོག་པ དང འཕྲད ། དེ་དག ཕྱིར་ཕེབས་པ ན ། ཁྱིམ་མི ཕ་མ དང གཅེན་གཅུང  ། དེ་མིན གྱི གཉེན་ཉེ རྣམས ནི རང་རང་སོ་སོ-འི ལག གི ལས་ཀ བཞག ནས རྒྱང ནས ཕྱིར ཡོང་བ-འི བཟའ་མི དང གཉེན་ཉེ དང འཚམས་འདྲི བྱེད་པ-ར ཐོན་པ ། ལྷན་དུ་འཛོམས་པ ན བཟའ་མི རྣམས ནི སྤྲོ་སེམས་འཁོལ་བ-འི ངང ཕན་ཚུན བར འཚམས་འདྲི བྱེད ཅིང མཆུ་སྦྱོར གུས་ལུགས ཀྱིས རང་སེམས ཀྱི དགའ་སྣང རབ ཏུ སྤེལ་བ ། ཆ་རྒྱུས མེད་པ-འི མི ཞིག གིས མཐོང ན གུས་ལུགས འདི་ནི ངོ་མཚར ཞིང ཐེ་ཚོམ་ཟ་བ-འི གནས ཤིག ཏུ འགྱུར ངེས སྙམ ། ཡིན་ན་ཡང གུས་ལུགས འདི་ནི དོན་དངོས སུ ས་ཆ འདི-ར ཡོད་པ ཁོ་ཐག ཡིན ། གུས་སྲོལ འདི-འི གནས་ཚུལ དག ཞིབ་གསལ དུ ཤེས་རྟོགས བྱེད་པ-འི ཆེད་དུ ། བདག ནི སྡེ་བ-འི གྲོང་མི ལོ བདུན་ཅུ ལོན་པ-འི རྒན་པོ ཕྱག་རྡོར ལ བཅར་འདྲི བྱེད་པ-ར ཕྱིན་པ ། ང-ས ཁོང ལ གུས་ལུགས འདི ཅི་ལྟར བྱུང་བ དང  ། གུས་ལུགས འདི བྱུང་བ-ར ལྷ་སྒྲུང ངམ ཡང ན གཏམ་རྒྱུད སོགས ཡོད་མེད དྲིས་པ ན ། ཁོང གིས བརྗོད་པ-ར འདི ནི གཉེན་ཉེ དང ཐུག་འཕྲད བྱུང ཚེ བློ་སེམས དཔག་མེད དུ དགའ་བ-འི རྣམ་པ མཚོན་བྱེད ཅིག ཡིན ཞེས གསུངས ། དེ་བཞིན་དུ ང-ས ད་དུང སྡེ་བ-འི རྒན་རྒོན འག-ར བཅར་འདྲི བྱས ཀྱང འགྲེལ་བཤད གསལ་ཐག་ཆོད་པ ཞིག ནི མ་ཐོབ ། མཆུ་སྦྱོར གུས་ལུགས ཀྱི གོམས་སྲོལ འདི-འི འབྱུང་ཚུལ དང དར་རྒྱས ཀྱི སྐོར ལ གཏིང་ཟབ་པ-ར ཞིབ་འཇུག བྱེད་པ-འི ཆེད་དུ ། བདག གིས མཚོ་སྔོན གྱི མགོ་ལོག དང  ། ཡུས་ཧྲུའུ ། མཚོ་ལྷོ ། རྨ་ལྷོ ། མཚོ་བྱང དང  ། ཀན་སུའུ ཡི ཀན་ལྷོ དང དཔའ་རི-ས ། སི་ཁྲོན གྱི རྔ་བ ། དམར་ཐང  ། ཟུང་ཆུ ། དེ་མིན བོད་ལྗོངས ནས འོང་བ-འི སློབ་མ རྣམས ལ རྒྱུས་ལོན དང འདྲི་རྩད བྱས ཀྱང  ། ཁོ་ཚོ-ས ལན ལ ཐོད་པ-ར མཆུ སྦྱོར་བ དང གདོང ལ མཆུ སྦྱོར་བ-འི གུས་ལུགས ཀྱི གོམས་སྲོལ ནི ཁོང་ཚོ-འི ས་ཆ-ར ཡང ཡོད ལ ། མཆུ གཉིས སྦྱོར་བ-འི གུས་ལུགས ཀྱི གོམས་སྲོལ ནི མེད ཅེས གསུངས ། མཛོད་དགེ་རྫོང ལ མཚོན ན-འང མཆུ་སྦྱོར གུས་ལུགས ཀྱི གོམས་སྲོལ འདི་ནི རོང་ས-ར རྒྱུན དུ མཐོང་བ ལས ། འབྲོག་ཁུལ དུ ཐོད་པ-ར མཆུ སྦྱོར་བ དང གདོང ལ མཆུ སྦྱར་བ-འི གུས་ལུགས གོམས་སྲོལ སྤེལ་བ མ་གཏོགས ། མཆུ གཉིས སྦྱོར་བ-འི གུས་ལུགས ཀྱི གོམས་སྲོལ ནི ཤིན་ཏུ དཀོན ། ཉིན་ཞིག ལ བདག ནི མཚོ་སྔོན གྱི སློབ་གྲོགས ཤིག གི མེས་པོ དང མཉམ་དུ འདུག་པ-འི གོ་སྐབས ཐོབ ། ཁོང་ཉིད ནི ལས་འཁུར ངལ་གསོ བྱས ནས ལོ་མང སོང ལ ད་སྐབས ཟི་ལིང དུ བཞུགས ། ཁོང གིས གསུངས་པ-ར མཚོ་སྔོན ཞིང་ཆེན གྱི རྒྱ་ཆེ་བ-འི ཞིང་འབྲོག མང་ཚོགས སུ ཐོད་པ-ར མཆུ སྦྱོར་བ དང གདོང ལ མཆུ སྦྱོར་བ-འི གུས་ལུགས གོམས་སྲོལ ཡོད་པ མ་ཟད ། མཆུ གཉིས སྦྱོར་བ-འི གུས་ལུགས ཀྱི གོམས སྲོལ ཡང ས་ཆ རེ་འག-ར ཡོད དེ ། ཡིན་ན་ཡང མཆུ གཉིས སྦྱོར་བ-འི གུས་ལུགས ཀྱི གོམས་སྲོལ འདི་ནི གཙོ་བོ བུད་མེད བར ཡིན ཏེ ། དཔེར་ན མ དང བུ་མོ ། ཨ་ནེ དང ཚ་མོ ། མ དང ཚ་མོ སོགས བར དུ དུས་ཡུན རིང་བོ-ར ཁ བྲལ ནས སླར ཐུག་འཕྲད བྱུང ཚེ མཆུ ཕན་ཚུན སྦྱོར་བ-འི གུས་ལུགས ཀྱི གོམས་སྲོལ སྤེལ ཞེས གསུངས ། བདག གིས གོང གི གནས་ཚུལ རྒྱུས་ལོན བྱེད་པ བརྒྱུད ནས རང གིས མཐོང་ཐོས སུ གྱུར་པ-འི མཛོད་དགེ་རྫོང གི རོང་ཁུལ གྱི མཆུ་སྦྱོར གུས་ལུགས གོམས་སྲོལ འདི རགས་ཙམ བརྗོད་པ-ར བྱ-འོ །  ། 1.མཆུ་སྦྱོར གུས་ལུགས ནི ཤ་ཁྲག རྒྱུད་པ-འི འབྲེལ་བ སྦྲེལ་བྱེད ཀྱི ཐག་སྐུད ལྟ་བུ ཡིན ། མཆུ་སྦྱོར གུས་ལུགས ཀྱི མཛད་སྒོ འདི་ནི ནུབ་ཕྱོགས རྒྱལ་ཁབ ཏུ དར་ཁྱབ ཧ་ཅང ཆེ སྟེ ། འདི-ས གཉེན་ཉེ བར གྱི བརྩེ་དུང མཚོན་པ-ར མ་ཟད ། མི-འི བརྩེ་སེམས ཐད་ཀ-ར མངོན་པ རེད ། བོད ཀྱི མཆུ་སྦྱོར གུས་ལུགས ཀྱི གོམས་སྲོལ འདི-ས ཅི་ཞིག མཚོན ཞེ་ན ། མཛོད་དགེ་རྫོང རོང་ཁུལ གྱི བོད་མི-འི མཆུ་སྦྱོར གུས་ལུགས ཀྱི གོམས་སྲོལ ལྟ་བུ-ར མཚོན ན ། འདི་ནི བཟའ་མི གཉེན་ཉེ བར གྱི ལྷད་མེད ཀྱི བརྩེ་སེམས ཁོ་ན མཚོན ཏེ ། ཐུག་འཕྲད བྱུང་མ་ཐག ནས མཆུ་སྦྱོར བྱེད་པ དེ-ས དུས་ཡུན རིང་བོ-ར ཁ མ་ཐུག་པ-ས ཕན་ཚུན དྲན དྲགས་པ མཚོན ལ ། ཡང ཁ་བྲལ་བ-འི སྐབས སུ མཆུ་སྦྱོར བྱེད་པ དེ-ས ཕན་ཚུན ལ བཀྲ་ཤིས དང སྨོན་འདུན ཞུ་བ མཚོན ། དེ་ཡང མཆུ་སྦྱོར གུས་ལུགས གོམས་སྲོལ འདི་ནི ངེས་པ-ར དུ ཤ་ཁྲག རྒྱུད་པ-འི འབྲེལ་བ ཡོད་པ-འི ཁྱིམ་རྒྱུད བར སྤེལ་བ-ས ། འདི་ནི ཤ་ཁྲག ཉེ་བ-འི ཁྱིམ་རྒྱུད ཀྱི ཁྱབ་ཁོངས ཚོད་འཛིན བྱས་པ-འི མཇལ་རྟེན གུས་ལུགས ཀྱི གོམས་སྲོལ ཞིག ཡིན་པ-འང བརྗོད ཆོག དེ-འི ཕྱིར ང་ཚོ-ས ཚོད་དཔག བྱེད ཐུབ་པ ནི ། ས་ཆ འདི-འི མཆུ་སྦྱོར གུས་ལུགས ཀྱི གོམས་སྲོལ འདི་ནི མིའི་རིགས ཀྱི ཁྱིམ་རྒྱུད བྱུང་བ ནས བྱུང ཞིང  ། མིའི་རིགས ཀྱི ཁྱིམ་རྒྱུད འཕེལ་བ དང དུས མཉམ་དུ འཕེལ་བ ཞིག ཡིན་པ-ར སྙམ ། འདི ཡང བདག གིས འདྲི་རྩད བྱས མྱོང་བ-འི མཚོ་སྔོན གྱི རྒད་པོ ལོ་ལོན དེ-ས གསུངས་པ ལྟར ། མཚོ་སྔོན བོད་ཁུལ དུ མཆུ ཕན་ཚུན སྦྱོར་བ-འི གུས་ལུགས ཀྱི གོམས་སྲོལ དེ ནི བུད་མེད ཁོ་ན-འི བར སྤེལ་བ ཡིན་པ-ས ། དེ་བཞིན་དུ མཆུ་སྦྱོར གུས་ལུགས གོམས་སྲོལ འདི་ནི མ་རྒྱུད སྤྱི་ཚོགས སུ བྱུང་བ-འང ཚོད་དཔག བྱེད ཐུབ ལ ། དེའི་ཕྱིར བུད་མེད རྣམས ལ དམིགས་བསལ དུ དབང་བ-འི མཆུ་སྦྱོར གུས་ལུགས མཛད་སྒོ དེ་ཡང དུས་རབས ཀྱི འཕོ་འགྱུར ནང དུ བུད་མེད གཅིག་པུ བར མ་ཡིན་པ-ར ། རྒྱ་ཆེ་བ-འི གཅིག་མཐུན གཉེན་ཉེ ཁྱིམ་རྒྱུད བར རྒྱ་བསྐྱེད བྱུང་བ-ས ། ཕོ་མོ རྒན་གཞོན གྱི དབྱེ་བ མེད་པ-ར མི རྣམས ཐུག་འཕྲད བྱུང ཚེ རང་རང་སོ་སོ-ར སྤེལ ཆོག་པ-འི གུས ལུགས མཛད་སྒོ ཞིག ཏུ གྱུར ། དེའི་ཕྱིར མཆུ་སྦྱོར གུས་ལུགས ཁྲོད ཀྱི མཆུ ཕན་ཚུན སྦྱོར་བ འདི་ནི ཤ་ཁྲག རྒྱུད་པ-འི འབྲེལ་བ སྦྲེལ་བྱེད ཀྱི ཐག་སྐུད ལྟ་བུ ཡིན ཏེ ། འདི་ནི གཅིག་མཐུན གྱི ཤ་ཁྲག རྒྱུད་པ-འི འབྲེལ་བ མཚོན་བྱེད ཀྱི རྟགས་མཚན གལ་ཆེན ཞིག ཡིན ། ཡིན་ན་ཡང བོད་ཁུལ དུ དར་ཁྱབ ཆེ་བ-འི གུས་ལུགས མཛད་སྒོ སྟེ ཐོད་པ གཏུགས་པ དང གདོང་གཏུགས་པ སོགས ནི སྤྱིར་བཏང དུ རྒན་རབས་པ-ས ཕྱི་རབས་པ-ར སྤེལ་བ-འི གུས་ལུགས ཡིན ཏེ ། དེ ནི ཤ་ཁྲག རྒྱུད་པ-འི འབྲེལ་བ མཚོན་བྱེད མ་ཡིན་པ-ར ། གཉེན་ཉེ དང གྲོགས་པོ སོགས ཀུན གྱི བར དུ སྤེལ ཆོག་པ-འི གུས་ལུགས མཛད་སྒོ ཞིག ཡིན ནོ །  ། 2.མཆུ་སྦྱོར གུས་ལུགས ནི ཁོར་ཡུག ངེས་ཅན ཞིག གི འོག ཏུ སྤེལ་བ-འི ཐུན་མིན གྱི གུས་ལུགས གོམས་སྲོལ ཞིག ཡིན ། འདི ནས མཛོད་དགེ་རྫོང དམིགས སུ བཟུང ནས མཆུ་སྦྱོར གུས་ལུགས ཀྱི གོམས་སྲོལ འདི་ནི རོང་ཁུལ དུ དར་ཁྱབ ཆེ་བ དང འབྲོག་ཁུལ དུ མཐོང དཀའ་བ-འི སྣང་ཚུལ འདི ལ རང་ཉིད ཀྱི ངོས་འཛིན དང ལྟ་བ ཅུང་ཟད བརྗོད་པ-ར བྱ-འོ ། །བོད ཀྱི འཚོ་བ-ར རྒྱུས་ལོན མེད་པ རྣམས ཀྱི བསམ་པ-ར འབྲོག་པ ནི ཕྱུགས་ལས ཁོ་ན གཉེར་བ དང  ། འབྲོག་མི རྣམས ནི ནམ་རྒྱུན རྩྭ་ཆུ དེད དེ བསྐྱོད ཅིང འཁྱག་ཟ་འཁྱག་ཉལ བྱེད་པ དང  ། ཆར་རླུང དང འགྲོགས ནས འཚོ་བ སྐྱེལ་བ-ས དཀའ་ངལ ཆེ་བ-ར འདོད ལ ། རོང་ཁུལ གྱི ཞིང་བ རྣམས ནི གཏན་འཇགས ཀྱི འཚོ་གནས བྱེད་ས ཡོད ལ ། འཚོ་བ-ར སྒྲིག་སྲོལ ལྡན་པ-ས ། འབྲོག་ཁུལ དང བསྡུར ན འགན་ཁུར ཅུང་ཟད ཡང་བ-ར འདོད ངེས མོད ། དོན་དངོས སུ བོད ཀྱི ཞིང་འབྲོག མང་ཚོགས ཀྱི འཚོ་བ ནི དེ་ལྟར་མིན ཏེ ། རོང་བ ས་ཁུལ གྱི ཞིང་པ-ས ཞིང་ལས གཉེར་བ མ་ཟད ། འབྲོག་ལས ངེས་ཅན ཞིག ཀྱང བསྒྲུབ དགོས ། ས་ཞིང འདེབས་པ-འི དུས་མཚུངས སུ ཞིང་བ རྣམས ལ ཤ དང མར ། པགས་པ བཅས ཀྱང ངེས་པ-ར འཛོམས དགོས ། འཚོ་བ-འི དགོས་མཁོ འདི་དག སྒྲུབ་པ-འི ཆེད་དུ ། ལོ་རེ-འི དཔྱིད་ཀྱི་དཔལ་མོ སླེབས་སྐབས ། ཁྱིམ གཅིག གི བཟའ་མི རྣམས ནི ཁག གསུམ དུ བགོས ནས ། ཁག་གཅིག རང་ཁྱིམ དུ བསྡད ནས ཞིང་ལས གཉེར་བ དང  ། ཁག་གཅིག ནི རྒྱང་ཐག རིང་བ-འི འབྲོག་ཁུལ དུ སོང ནས ཕྱུགས་ལས གཉེར་བ ། གཞན་ཡང ཁག་གཅིག ནི རང་ཁྱིམ དང བྲལ ནས ས་ཆ གཞན་པ-ར སོང ནས ཞོར་ལས གཉེར གྱི ཡོད་པ ། ཁྱིམ་ཚང གཅིག གི བཟའ་མི སོ་སོ རང་འགན རང་སྒྲུབ བྱེད་པ-ས ། ཞིང་ལས བྲེལ་བ-འི དུས སུ ཁྱིམ དུ ལོག ནས རོགས་བྱེད་པ དང ལོ་གསར སྐབས སུ ལྷན་འཛོམས བྱུང་བ མ་གཏོགས ། གཉེན་ཉེ བ-ར ཐུག་འཕྲད བྱུང་བ-འི གོ་སྐབས ཉུང་བ-ས ། ཕན་ཚུན དྲན ཞིང སེམས་ཁྲལ ཆེ་བ-ས ། ལྷན་འཛོམས བྱུང་བ ན ཅིས་ཀྱང ནམ་རྒྱུན དང མི་འདྲ་བ-ར བྱམས་བརྩེ ཡིད ལ བཅངས ནས ཕན་ཚུན བར འཚམས་འདྲི བྱེད ཅིང མཆུ ཕན་ཚུན སྦྱོར་བ-འི གུས་ལུགས ཀྱི མཛད་སྒོ སྤེལ ། འབྲོག་ཁུལ ལ མཚོན ན འབྲོག་པ-འི མང་ཚོགས ཀྱིས ཕྱུགས་ལས ཁོ་ན གཉེར་བ ཡིན ལ ཕྱུགས་ལས ཐོན་རྫས ཁག་ཅིག ནི རང་ཁྱིམ དུ བཞག ནས བཟའ་བྱ-ར བཀོལ་སྤྱོད བྱེད་པ དང  ། ཁག་ཅིག ནི ཞིང་བ-འི ལག ནས འབྲུ་རིགས དང བརྗེ་བ ། ཁག་གཅིག ནི བཙོངས ནས དཔལ་འབྱོར ཡོང་སྒོ མཐོར་འདེགས བྱེད་པ-ས ། ཁོ་ཚོ ལ ལས་བགོ-འི དགོས་མཁོ མེད་པ ། གཞན་ཡང འབྲོག་པ རྣམས འཚོ་གནས ཀྱི ས་ཆ ནི གཏན་འཇགས མིན་ཡང ཁྱིམ གཅིག གི བཟའ་མི རྣམས ནི ལྷན་དུ གནས་པ ། དེ་སྟབས རོང་ཁུལ གྱི བོད་མི རྣམས ནི རང གི གཉེན་ཉེ དང འཕྲད ཚེ བརྩེ་བ-འི མཆུ་སྦྱོར གུས་ལུགས ཀྱི གོམས་སྲོལ སྔར་བཞིན རྒྱུད་འཛིན བྱེད་པ དང  ། འབྲོག་ཁུལ གྱི མི་དམངས རྣམས ནི རྒན་རབས ཀྱིས ཕྱི་རབས་པ-ར མཆུ་སྦྱོར བྱེད་པ-འི གུས་ལུགས སྤེལ་བ མ་གཏོགས ། ལོ་རབས གཅིག་པ དང ཕོ་མོ-འི བར གྱི མཆུ་སྦྱོར གུས་ལུགས དེ ནི ཐོད་པ གཏུགས་པ དང གདོང ཐུག་པ-འམ དེ་མིན གྱི ལག་པ འཇུ་རེས སོགས ཀྱིས ཚབ་བྱས ནས མེད་པ-ར གྱུར ། མཆུ སྦྱོར གུས་ལུགས ཀྱི གོམས སྲོལ འདི་ནི བོད ཀྱི གནའ་སྔ་མོ-འི གུས་ལུགས གོམས་སྲོལ ཞིག ཡིན ཏེ ། གོམས་སྲོལ འདི སྟོབས་ཤུགས ཅི-འམ རྒྱུ་རྐྱེན ཅིའི་ཕྱིར ད་བར རྒྱུད་འཛིན བྱུང ཞེ་ན ། ཕྲན གྱིས བལྟས ན རྒྱུ་མཚན ནི གཉིས ཏེ ། 1.གདུག་རྩུབ ཆེ་བ-འི རང་བྱུང ཁོར་ཡུག ནི མཆུ་སྦྱོར གུས་ལུགས རྒྱུན་འཛིན ཐུབ་པ-འི རྒྱུ་རྐྱེན གལ་ཆེན ཞིག ཡིན ། ང་ཚོ-ས ཤེས་གསལ ལྟར བོད མི་རིགས ནི འཛམ་གླིང ཡང་རྩེ སྟེ ཁ་བའི་ལྗོངས སུ འཚོ ཞིང གནས་པ-ས ། འདི-ར གནམ་གཤིས གྲང ལ ། རང་བྱུང་ཁམས ཀྱི གནོད་འཚེ སྟེ འདམ་རྡོ-འི ཆུ་ལོག ཐན་སྐྱོན ། ཆུ་སྐྱོན ། ཁ་བ བུ་ཡུག ས་འགུལ ། གཅན་གཟན རི་དྭགས ཀྱི ཉེན་ཁ སོགས ནི ནམ་རྒྱུན དུ བྱུང་བ-ས ། འཚོ་གནས ཀྱི ཁོར་ཡུག ངན ཞིང ཆ་རྐྱེན ཞན ། འདི་འདྲ-འི ཡ་ང་བ-འི ཡུལ་ལྗོངས སུ གཞི་ཆགས གཏན་སྡོད བྱེད་པ-འི བོད་མི-ས སའི་གོ་ལ-འི སྟེང གི ཆེས གདུག་རྩུབ ཆེ་བ-འི རང་བྱུང ཁོར་ཡུག གཞིས་ཁྱིམ དུ འཛིན་བཟུང བྱས ཡོད་པ དང  ། དམིགས་བསལ གྱི འཚོ་གནས ཡུལ་ཁམས དང འཚོ་གནས ཁོར་ཡུག གིས བོད་མི-ར གཟུགས་སྟོབས་ལྡན ཞིང བློ་རྩ་བརྟན ལ གཉའ མི་ཆག་པ-འི གཤིས་ཀ བཟང་པོ བསྐྲུན་པ ། བོད མི་རིགས ཀྱིས མཐོ་སྒང ཁ་བའི་ལྗོངས སུ འཚོ་གནས རྒྱུད་སྤེལ བྱེད ཆེད ། ཚང་མ མཐུན་སྒྲིལ བྱས ཏེ བློ་རྩ གཅིག ཏུ སྒྲིལ ནས གདུག་རྩུབ ཆེ་བ-འི རང་བྱུང་ཁམས དང འཐབ་འཛིང བྱས་པ ། འདི་ལྟར མི དང མི-འི བ-ར གྱི འཚོ་རྟེན གྱི དགོས་མཁོ ལ གཞིགས ནས ཕན་ཚུན བར མཛའ་བཤེས དང སྙིང་བརྩེ་བ-འི སྤྱོད་བཟང དེ ལུགས སུ ཆགས་པ-ར གྱུར ། དེ་བ-ས བོད་ཁུལ ག་ས གང དུ སོང ཡང བོད མི་རིགས ཀྱི བག་ཡངས ཤིང བློ་རྩ བརྟན་པ-འི གཤིས་ཀ བཟང་པོ-ས གཞན གྱི ཡིད་དབང འཕྲོག ཐུབ ། བོད་ཁུལ དུ ཁྱིམ་ཚང སུ-ས ཟོག་ལུག བཤའ་བ-འམ རི་དྭགས བསད ན ཁྱིམ་མཚེས ཕན་ཚུན ལ ཤ གསར་བ སྟེར་བ དང  ། ཁྱིམ་ཚང གང ལ དཀའ་ངལ ཡོད ན དེ ལ སྡེ་བ ཡོངས ཀྱིས རོགས བྱེད ། གལ་ཏེ ཁྱིམ་ཚང ཞིག གི ཁྱིམ་བདག་མ-ར ནད་བྱུང ན ཁྱིམ་མཚེས དང དེ་མིན གྱི ཁྱིམ་ཚང གཞན་པ-ས ཀྱང ཁྱིམ་ཚང དེ ལ ཆུ ལེན་པ-འམ ། ཡང ན བུད་མེད རྣམས ཀྱིས གཉེར དགོས་པ-འི བྱ་བ་ཀུན ཡང ཁྱིམ་ཚང དེ-འི ཁྱིམ་བདག་མ-འི ནད དྲགས་པ-འི བར དུ མཉམ་འཁུར བྱེད་པ ། གལ་ཏེ ཁྱིམ་ཚང གཅིག ལ ཤི་ཆད བྱུང ན ། སྡེ་བ-འི མི རྣམས མ་གྲོས་གཅིག་མཐུན གྱིས ཁྱིམ་ཚང དེ-ར སོང ནས སྐད་ཆ འདྲི་བ དང གཤིན་པོ-འི འདས་མཆོད སོགས རྗེས་འཇུག བྱ་བ-ར རོགས་རམ བྱེད་པ མ་ཟད ། ད་དུང རྒན་གྲས རྣམ་པ-ས རང་འགུལ གྱིས མ་ཎི འདོན ཞིང ཆོས་ཀྱི་འཁོར་ལོ བསྐོར ནས གཤིན་པོ-འི རྗེས སུ དགེ་བ-འི བྱ་བ བསྒྲུབས ནས ཁོ-འི རྣམ་ཤེས བདེ་འགྲོ-འི གནས སུ འདྲེན ། གལ་ཏེ གཤིན་པོ དེ ནི ས་ཞིང འདེབས་པ-འི སྐབས སུ འདས ན ། སྡེ་བ-འི གྲོང་མི རྣམས ཀྱིས ད་དུང ས་ཞིང འདེབས་རོགས བྱས ནས གཤིན་པོ-འི འདས་མཆོད སོགས རྗེས་འཇུག གི བྱ་བ རྣམས ལེགས་པོ-ར སྒྲུབ ཏུ འཇུག་པ ། གལ་ཏེ གཤིན་པོ དེ ལོ་གསར སྐབས སུ འདས སོང ན ། ལོ་གསར སྐབས ཀྱི རོལ་རྩེད བྱ་འགུལ ཡོད་ཚད མི་སྤེལ་བ-ར གཤིན་པོ-ར མྱ་ངན ཞུ་བ ། གོང གི གོམས་སྲོལ འདི་དག ཞིབ ཏུ བསམ ཚེ ། བོད མི་རིགས ནི གཉེན་ཉེ བར དང མཛའ་གྲོགས བར གྱི མཛའ་སེམས ལ བརྩི་མཐོང ཆེ་བ དང  ། ཕན་ཚུན་བ-ར རོགས་རམ བྱེད་པ-འི སྤྱོད་བཟང ལྡན་པ དང  ། གཉེན་ཉེ ཡི འབྲེལ་བ ལྷག་ཏུ མངོན་གསལ་དོད་པོ ཡིན་པ རྟོགས ཐུབ ། གལ་ཏེ གཉེན་ཉེ བར དང ལྷག་པར་དུ རྒན་རབས དང ཕྱི་རབས་པ-འི བར ། ཡང ན སྤུན་ཟླ ལྕམ་སྲིང བར ཁ་འཛིང བྱུང ན ། མི རྣམས ཀྱིས དེ ནི ངོ་གནོང འོས་པ-འི བྱ་ངན ཞིག ཏུ ངོས་འཛིན བྱེད་པ མ་ཟད ། གཉེན་ཉེ དང གྲོགས་པོ རྣམས ཀྱིས ཀྱང ཁོ་ཚོ-ར བཀའ་བཀྱོན གནང ཞིང  ། སྡེ་བ ནང གི སྙན་གྲགས ཆེ ལ བརྩི་བཀུར ཐོབ་པ-འི རྒན་པ ངོ་ཐོག ཏུ བུད ནས ཕན་ཚུན བར གྱི གྱོད དང འགལ་ཟླ སེལ རྗེས སོ་སོ-ས རང་སྐྱོན རང གིས ཁས་ལེན བྱེད དུ བཅུག སྟེ ། ཕན་ཚུན ལ དྲི་མེད དྭངས་གཙང གི ཁ་བཏགས དཀར་པོ འབུལ ནས དགོངས་དག ཞུ་པ-ས ཕན་ཚུན གྱི འབྲེལ་བ ཡང སྔོན་ཆད ལྟར བཟང་པོ-ར འགྱུར ། གཞན་ཡང དངོས་ཡོད ཀྱི འཚོ་བ-འི ཁྲོད དུ ཤེས་རྟོགས བྱེད ཐུབ་པ ནི བོད་མི-འི ཁྱིམ་རྒྱུད བར གྱི གཉེན་ཉེ དེ ནི གཉེན་གྲོགས བར དུ སྲིང ཡོད དེ ། ཁོ ཚོས ཁྱིམ་རྒྱུད་བ-ར གྱི གཉེན་འབྲེལ ལ བརྩི་མཐོང ཆེ་བ མ་ཟད ། མཛའ་གྲོགས བར གྱི མཛའ་གཤིས ལ-འང མཐོང་ཆེན བྱེད་པ ། དེའི་ཕྱིར རྒན་པ-འི ཁ་དཔེ ལ ཐག་ཉེ ཁྱིམ་མཚེས དེ ཐག་རིང གི གཉེན་ཉེ ལས ལྷག ཞེས ཀྱང བརྗོད དོ ། །མདོར་ན ། གདུག་རྩུབ་ཅན གྱི རང་བྱུང ཁོར་ཡུག ནི བོད་མི-འི བར གྱི མཐུན་སྒྲིལ དང མཛའ་སེམས དེ ཇེ་ཟབ་ཇེ་བརྟན དུ འགྲོ་བ-འི རྒྱུ་རྐྱེན གཙོ་བོ ཞིག ཡིན ལ ། མཆུ་སྦྱོར གུས་ལུགས ཀྱི གོམས་སྲོལ ནི བོད་མི-འི གཉེན་ཉེ དང མཛའ་སེམས མཚོན་པ-འི གུས་ལུགས རྣམ་པ ཞིག ཏུ ངེས སོ །  ། 2.བོད་རྒྱུད ནང་བསྟན གྱིས ནན་བཤད བྱེད་པ-འི བྱམས་བརྩེ དང མཛའ་སེམས དེ ཡང མཆུ་སྦྱོར གུས་ལུགས ཀྱི གོམས་སྲོལ རྒྱུད་འཛིན བྱེད་པ-འི རྒྱུ་རྐྱེན གཞན ཞིག ཡིན ། བོད མི་རིགས ནི སྟོབས་ཤུགས གང་འདྲ ཞིག ལ བརྟེན ནས འཛམ་གླིང ཡང་རྩེ-འམ ཆེས གདུག་རྩུབ ཆེ་བ-འི རང་བྱུང ཁོར་ཡུག འདི་འདྲ ནང དུ འཚོ་གནས བྱེད ཐུབ བྱུང་བ རེད་ཅེ་ན ། ངེས་ལྡན གྱི ཁོར་ཡུག འདི-ས བསམ་བློ ཡངས་ཤིང ཁོག་རྒྱ ཆེ་བ-འི དམིགས་བསལ གྱི གཤིས་བཟང འདི ལྡན དུ བཅུག་པ མ་ཟད ། ནང་བསྟན ཆོས་ལུགས ཀྱང བོད་མི-འི ཚེ་སྲོག མངགས་བཅོལ དང བློ་སེམས བརྟེན་ས-འི གཞི ཞིག ཏུ གྱུར འདུག ནང་བསྟན ཆོས་ལུགས ཀྱིས མཐོ་སྒང ཁ་བ-འི་ལྗོངས སུ ལྷག་པར ལྐོག་གྱུར དང དམིགས་བསལ གྱི སེང་རས ཞིག གཡོགས ཡོད་པ-ས ། མི སུ ཞིག ཡིན རུང ཐོག་མ-ར བོད་ཁུལ དུ ཐོན་མ་ཐག ག་ས གང དུ ཁྱབ་པ-འི ནང་བསྟན ཆོས་ལུགས ཀྱི བསང་ངད དེ ཚོར ཐུབ་པ མ་ཟད ། ཐོག་མ-ར དེ-འི མིག་ལམ དུ ཤར་བ ནི རླུང གིས ལྷབ་ལྷུབ ཏུ སྐྱོད་པ-འི དར་ལྕོག ཡིན སྲིད ལ ། རྒྱང ནས སྣོམ་ཚོར ཐུབ་པ ནི དགོན་པ དང སྡེ་མགོ-འི བསང་ཁྲི-འི སྟེང དུ ནམ་ཡང རྒྱུན་ཆད མེད་པ-ར ལྷོག་ལྷོག ཏུ འཐུལ་བ-འི བསང་དུ ཡིན ངེས ། དར་ལྕོག དང བསང་དུ ནི ལྷ དང མི-འི འབྲེལ་མཐུད བརྒྱུད་པ-འི རྒྱུད་ཐག ཉག་གཅིག ཏུ གྱུར འདུག བོད ཀྱི ས་ཁུལ ག་ས གང དུ སོང རུང ཁ ནས མ་ཎི འདོན ལ ། ལག ཏུ ཕྲེང་བ བཟུང ཞིང མ་ཎི-འི འཁོར་ལོ སྐོར་བ-འི བོད་འབངས རྣམས མཐོང ཐུབ་པ མ་ཟད ། ད་དུང མཆོད་མཇལ གྱི འགྲོ་ལམ དུ རང་ཉིད ཀྱི ལུས་ཕུང གིས ས་གཞི ཆེན་པོ གཞལ་བཞིན བརྐྱངས་ཕྱག འཚལ་མཁན དག མཐོང་བ ། རབ་ཏུ་ཚ་བ-འི ཉི་འོད དང ཤིན་ཏུ་གྲང་བ-འི ཆར་རླུང ལ མི་འཇིགས་པ-ར དུས ནམ ཡིན་ཡང བློ་བརྟན འགྱུར་མེད ཀྱིས ཚེ་གཅིག གི རེ་འདུན མངོན ཏུ འགྱུར་བ-ར བརྩོན་ལེན བྱེད་པ ། རྣམ་པ དེ མཐོང་བ-ས ལྷ ནི ཁྱེད་རང གི དྲུང དུ ཡོད་པ-འི ཚོར་སྣང སྟེར་བ མ་ཟད ། ནང་བསྟན ཆོས་ལུགས ཀྱི སྟོབས་ཤུགས ཀྱིས ཁྱེད་ཉིད ཀྱི ཡིད་དབང འགུག ནུས་པ-ར གདོན མི་ཟ ། བོད་རིགས ནི མི་དམངས ཐམས་ཅད ཆོས ལ དད་པ-འི མི་རིགས ཤིག ཡིན ལ ། བོད་བརྒྱུད ནང་བསྟན ཆོས་ལུགས ནི བོད་མི-འི བསམ་བློ-འི གཏིང དུ འཐིམས ཡོད་པ-ས ། བོད་འབངས རྣམས ནི བྱམས་སྙིང་རྗེ ཆེ ལ ཕན་ཚུན མཛའ་སེམས ལྡན་པ ། ཚེ འདི་ཕྱི རློམ ཞིང ལས་རྒྱུ་འབྲས བརྩི་བ ། དགེ་སྒྲུབ སྡུག་སྤོང གི ལས ལ བརྩོན་པ ། འདི-ས ཀྱང བོད་མི ཕན་ཚུན བར ནི འབྲེལ་འདྲིས ཆེ ཞིང མཛའ་བརྩེ ལྡན་པ ། ཁྱིམ་རྒྱུད བར ཡང གཉེན་ཉེ-འི འབྲེལ་བ བཙུགས་པ ། མཐོ་སྒང ཁ་བ-འི་ལྗོངས སུ མཛའ་གཤིས ལྡན་པ-འི གོམས་སྲོལ བཟང་པོ འདི་ནི ག་ས-ར ཁྱབ ། བོད་བརྒྱུད ནང་བསྟན གྱི བཀྲ་ཤིས རྒྱན་རིས སོགས ནི དགོན་པ-འི གྱང དང ཀ་བ-འི སྟེང དུ ཡོད་པ-ར མ་ཟད ། རྒྱ་ཆེ་བ-འི བོད་རིགས མི་དམངས ཀྱི ཁང་ཁྱིམ དུ ཡང ཡོངས སུ ཁྱབ ཡོད ། དཔེར་ན བོད་མི རྣམས ཀྱི དགའ་བསུ ཐོབ་པ-འི རི་མོ བཀྲ་ཤིས་རྟགས་བརྒྱད དེ གདུགས དང  ། གསེར་ཉ ། བུམ་པ ། འཁོར་ལོ ། དཔལ་བེའུ ། རྒྱལ་མཚན ། དུང་དཀར ། པད་མ སོགས ནི བོད་མི-འི ཁང་ཁྱིམ གྱི མཆོད་ཁང དང གྱང  ། ཆ་སྒམ ། དེ་མིན སྒོ་ཡོལ དང  ། དཀར་ཡོལ སོགས ཀྱི ངོས སུ ཡང བཀོད ཡོད ། བཀྲ་ཤིས་པ-འི དོན མཚོན ཞིང  ། བདུད་འདུལ འདྲེ་འགོག གི ནུས་པ ལྡན་པ-འི ནང་བསྟན གྱི རི་མོ རྣམ་བཅུ་དབང་ལྡན ནི སྒོ་ཐོག ཏུ སྦྱར་བ མ་ཟད ། སྲུང་འཁོར དུ ཚེམ་པ-འམ ། ཡང ན མཚན་རྟགས སུ བཟོས ནས བྲང་ཁ-ར ཐོགས་པ ། དགོན་པ དང གྲོང་པ-འི ཁང་ཁྱིམ སོགས ག་ས གང དུ ཡང མཐུན་པ་སྤུན་བཞི སྟེ ། གླང་ཆེན དང  ། སྤྲེའུ ། རི་བོང  ། བྱ སྲེག་པ སོགས ཀྱི རྒྱན་རིས བྲིས ནས མི རྣམས ཕན་ཚུན བར དུ བརྩི་བཀུར རོགས་རམ དང འཆམ་མཐུན མཉམ་གནས ཡོང་པ-ར སྨོན་པ ། བོད་བརྒྱུད ནང་བསྟན གྱི ཤུགས་རྐྱེན ཐེབས་པ-ས བོད་རིགས མི་དམངས རྣམས ནི ཕན་ཚུན བར གྱི མཛའ་སེམས ལ མཐོང་ཆེན བྱེད ལ ། མཐུན་སྒྲིལ འཆམ་མཐུན ལ བརྩོན་ལེན བྱེད་པ-ས ། གནའ་བོ-འི མཆུ་སྦྱོར གུས་ལུགས ཀྱི གོམས་སྲོལ བཟང་པོ འདི ཡང ད་ལྟ-འི བར དུ སྲུང་འཛིན བྱེད ཐུབ བྱུང  ། མཐུན་སྒྲིལ དང མཛའ་བཤེས ལྡན་པ-འི སྤྱི་ཚོགས ཁོར་ཡུག འདི་འདྲ-འི འོག ཏུ ། བོད་རིགས མི་དམངས རྣམས ནི མཐོ་སྒང ཁ་བ-འི་ལྗོངས སུ བདེ་སྐྱིད ཀྱི འཚོ་བ རོལ བཞིན འཚོ ཞིང གནས་པ ཡིན ། གོང དུ བོད ཀྱི མཆུ་སྦྱོར གུས་ལུགས ཀྱི གོམས་སྲོལ ལ དབྱེ་ཞིབ དང བརྟག་དཔྱད བྱས་པ བརྒྱུད ནས ང་ཚོ-ར ལྟ་བ འདི་འདྲ ཞིག ཐོབ་ངེས ཏེ ། འཚོ་གནས བྱེད་ས-འི ཁོར་ཡུག དང ཆོས་ལུགས དད་མོས ཀྱི ཤུགས་རྐྱེན ཐེབས་པ-འི རྐྱེན གྱིས ། མཐོ་སྒང ཁ་བ-འི་ལྗོངས སུ འཚོ ཞིང གནས་པ-འི བོད་རིགས མི་དམངས རྣམས ལ མཚོན ན ། མི-འི ཡུལ གྱི ཆེས རྣམ་དག དང ཆེས བཅོས་མིན གྱི བརྩེ་དུང མཚོན་བྱེད ཀྱི མཆུ་སྦྱོར གུས་ལུགས འདི་ཉིད ནི རང་ཉིད ཀྱི དགའ་རོགས སམ གཏན་གྲོགས ལ ཕོ་མོ-འི ལྷད་མེད བརྟན་འགྱུར གྱི བརྩེ་དུང མཚོན་བྱེད དུ མི་འབུལ་བ-ར ། ཁོང་ཚོ རང་ཉིད དང བདེ་སྡུག མཉམ་དུ རོལ ཞིང ལས་དབང གཅིག ཏུ འབྲེལ་བ-འི གཉེན་ཉེ ལ ཕུལ་བ ནི ཡ་མཚན སྐྱེས་དོན ཅི་ཡང མེད དེ ། འདི་ནི ཚུལ་མཐུན ཚད་ལྡན གྱི ལུགས་བཟང ཞིག ཡིན་པ སྨོས མ་དགོས སོ །  ། རིན་ཆེན གྱིས བསྒྲིགས ། 