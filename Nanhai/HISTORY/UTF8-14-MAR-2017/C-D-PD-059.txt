བརྩོན་འགྲུས ལ རྒྱལ་ཁ ཐོབ་པ ། ༄༅ ། །གནའ་སྔ་མོ རི་བོང གིས ག་དུས ཡིན་ན འང རུས་སྦལ ལ འཕྱ་ལད རྒྱག གི ཡོད ། རི་བོང གིས ། ཁྱེད་རང གི འགྲོ་སྟངས འདིར བལྟས ན སླེབས ས ཅིག ལ སླེབས་པ འི སྐལ་བ ཞིག ག་ལ ཡོད ཟེར ། འོན་ཀྱང རུས་སྦལ གྱིས དམའ་འབེབས ཀྱི སྐད་ཆ དེར ལན གང་ཡང སློག གི མེད ། དེ་ལྟར རི་བོང གིས རྟག་པ ར དེ་ལྟར ཤོད ཀྱི ཡོད་པ ར བརྟེན ། རུས་སྦལ གྱིས ཉིན་ཞིག ང་རང གཉིས རྒྱུག་ཤར འགྲན་སྡུར ཞིག བྱས་ན གང་འདྲ འདུག གམ ། ཞེས དྲིས ། རི་བོང གིས གད་མོ དགོད བཞིན དུ ། ཁྱེད་རང རུས་སྦལ གྱིས ང རི་བོང དང རྒྱུག་ཤར འགྲན གྱི ཡིན ཟེ ཨ ས ། ཞེས དྲིས ། རུས་སྦལ གྱིས ནན་པོ འི ཐོག་ནས བཤད་པ ར བརྟེན རི་བོང དང ཁོང གཉིས རི་རྩེ བར རྒྱུག་ཤར འགྲན རྒྱུ བྱས ། དེའི དགོང་མོ རུས་སྦལ གཉིད ལྷོད་པོ བྱས་ནས ཁུག རི་བོང ནི ཁོ རུས་སྦལ ཞིག་གིས ང རི་བོང ལ རྒྱུགས ཤར འགྲན གྱི ཡིན ཟེར་བ ནི གད་མོ ཤོར དགོས་པ འི གནས རེད ། ངས སང་ཉིན ཁོ ལ ག་རེ བྱེད་རྒྱུ འདུག བལྟ གི ཡིན་གཅིག བྱས་ན ངས རི འི རྩེ་བ ར རྒྱུགས ཤར ཐེངས ཁ་ཤས གློད ཚར ན འང ཁོ རི་རྩེ ར སླེབས ཐབས་མེད ། སྙམ་པ སོགས གང་ལྟར བསམ་བློ འདྲ་མིན་སྣ་ཚོགས འཁོར ནས མཚན་གང གཉིད མ ཁུག་པ རེད ། ཕྱི་ཉིན སྲོག་ཆགས འདྲ་མིན་སྣ་ཚོགས འཛོམས ནས རུས་སྦལ དང རི་བོང གི འགྲན་སྡུར འགོ་འཛུགས བྱས ། རུས་སྦལ གྱིས བློ་བདེ་པོ འི ངང་ནས རང་ཉིད་ཀྱི ནུས་ཤུགས གང་ཡོད ཀྱིས མདུན དུ བསྐྱོད ། རི་བོང ནི རྒྱུགས ཤར འགོ་ཚུགས མ་ཐག བྱ འཕུར་བ ལྟར རྒྱུགས ། རི་སྐེད མཚམས དེར སླེབས དུས ཕྱི ལྟས ཤིག སློག ནས ལྟ དུས རུས་སྦལ ནི ད་དུང འགོ་འཛུགས བྱེད་ས འི ས་མཚམས བརྒལ ཙམ་ལ ས སླེབས མི་འདུག་པ ས ད ཡིན་ན ལྟད་མོ ཡོད སྙམ ། གཅིག ལྟ་དུས རང་ཉིད་ཀྱི འཁྲིས ལ གྲིིབ་བསིལ ལྡན་པ འི སྡོང་པོ ཞིག འགྱིང ངེར ལངས ཡོད་པ ས དེ་ནི ཁོ ལ ངལ་གསོ རྒྱག རྒྱུ ར བསུ་བ ཞུ་བ དང ཡོངས་སུ མཚུངས ། རི་བོང གིས ཤིང དེའི གྲིབ་བསིལ ལ ཡིད་དབང འཕྲོག ནས དེའི འོག ཏུ ངལ་གསོ འཁྱུག་ཙམ ཞིག རྒྱག དགོས སྙམ ། འོན་ཀྱང རི་བོང མཚན་གང གཉིད་ཁུག མེད་པར བརྟེན ངལ་གསོ རྒྱག བཞིན དུ ག་ལེ ར གཉིད མཐུག་པོ ཞིག་གིས བསྒྲིབས ། རུས་སྦལ གྱིས རང་ནུས གང་ཡོད ཀྱིས མདུན དུ བསྐྱོད་པ ས རི་རྩེ ར འབྱོར ། རི་བོང གཉིད སད ནས གཅིག ལྟ དུས ཉི་མ འང ཕྱི ཙམ་ལ སླེབས ཚར ཡོད ། རི་བོང གིས ཡར་ལངས ནས རི གཤམ དུ བལྟ དུས རུས་སྦལ མཐོང ས ར མེད ། གློ་བུར དུ རི་རྩེ ར སྲོག་ཆགས མང་པོ ས དགའ འབོད བྱས་པ ཐོས་པ ས རི་བོང གིས ཡར བལྟ དུས་དེ ནི རུས་སྦལ ལ རྒྱལ་ཁ ཐོབ་པ འི དགའ འབོད ཡིན་པ་རེད ། ནང་དོན ། ཉམ་ཆུང ལ མཐོང་ཆུང མི་བྱ ། 