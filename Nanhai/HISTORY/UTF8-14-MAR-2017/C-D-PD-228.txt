༡༠ མོ་སྟོན་ཕག་མགོ གནའ་སྔ་མོ ར ས་ཆ ཞིག་ན བཟའ་ཟླ གཉིས ཡོད ། སྐྱེས་པ དེ ཉིན་རེ ར ཞིང ལ ལོག རྒྱག ཏུ འགྲོ དགོས་པ དང  ། ཆུང་མ ས ཁྱིམ ནས ངལ་གསོས ཏེ རྒྱུན དུ ཟ་མ ལྐོག་ཟ བྱས ནས བསྡད ། ཉིན་ཞིག ཁྱིམ་མཚེས ཀྱི ཨ་ཡེ རྒན་མོ ཞིག གིས སྐྱེས་པ དེ འི ཆུང་མ ས ཁྱིམ་ན ལྐོག་ཟ བྱེད་བཞིན་པ འི གནས་ཚུལ གསལ་བོ ར བཤད་པ ས ། སྐྱེས་པ ས ཀྱང སེམས ལ དོགས་པ ཟོས ཤིང  ། དེ་ལ བརྟག དགོས་པ ར བསམ ནས ནངས སྔ་མོ ར ལངས ཏེ རྨོ་ཕྱུགས དེད ནས ཞིང་ཁ ར འགྲོ་ཁུལ བྱས རྗེས ། ལྐོག ཏུ ཕྱིར འོང ནས ཆུང་མ འི ཅི བྱེད ལ བལྟས་པ་ན ། ཆུང་མ ས དངོས ནས མར ཞིམ་པོ གང་བཟང དང འོ་ཇ མངར་མོ སྤྲི ལྟ བུ ཞིག འཐུང རྗེས ། ཇ ལ ཆུ ས ཁ་གསབ བརྒྱབ་པ དང གོ་རེ ནས་ཕྱེ ཞིག སླེ་བོ འི ནང བཅུག སྟེ ཁྱོ་ག ར འཁྱེར་རྒྱུ ར གྲ་སྒྲིག བྱེད་པ མཐོང མ་ཐག སྐྱེས་པ དེ ཕྱིར ཞིང་ཁ ར སོང ནས གཉིད་ཁུལ བྱས ནས བསྡད ། དེ་ནས ཆུང་མ ཞིང་ཁ ར ཐོན རྗེས ཞིང རྨོས མེད་པ མཐོང སྐབས ། ཆུང་མ ས ཁོ ལ ཞིང མ་རྨོས་པ འི རྒྱུ་མཚན དྲིས་པ་ན ། ཁྱོ་ག ས ཆུང་མ ལ ཨ་ཁ ། ཁྱོད ཀྱིས ང གཉིད ལས མ་བསླངས ཚེ ། ང ས རྨི་ལམ ཡག་པོ ཞིག རྨིས་བཞིན འདུག ཅེས བཤད ། དེ་ནས ཆུང་མ ས ཁྱོད ཀྱིས རྨི་ལམ ག་འདྲ ཞིག རྨིས སོང ངམ ཞེས དྲིས་པ་ན ། ཁྱོ་ག ས ནངས་མོ ར ལྐོག ཏུ མཐོང་བ འི གནས་ཚུལ རྣམས དྲང་མོ ར བཤད་པ་ན ། ཆུང་མ ངོ་ཚ དང ཡ་མཚར མཉམ དུ སྐྱེས ། དེ འི རྗེས ནས ཉིན་ཞིག ཡུལ དེ འི རྒན་མོ ཕག་རྫི ཞིག གིས ཕག ཞིག བོར སོང་བ ས དེ མ་རྙེད་པ ར བྱ་ཐབས ཟད འདུག ཆུང་མ ས ལྐོག ཏུ རྒན་མོ ལ རང གི ཁྱོ་ག ས རྨི་ལམ བརྒྱུད ནས རང གི ཟ་མ ལྐོག་ཟ བྱས་བ ཤེས སོང་བ འི གནས་ཚུལ གསལ་བོར བཤད་པ་ན ། རྒན་མོ ས སྐྱེས་པ དེ ར རྨི་ལམ ལ བརྟག ནས ཁོ་མོ འི ཕག་མ བཙལ དགོས་བ འི རེ་བ ཞུས ། སྐྱེས་པ དེ ས དེ་ལྟར བསྒྲུབ དགོས ཚེ ཕག གཅིག བཤས ནས ཁོ ལ ཟ རུ འཇུག དགོས་པ དང  ། ཕག གི རྣ་ཅོག གིས མཆོད་པ འབུལ དགོས་ཚུལ གྱི རེ་བ བཏོན་པ་ན ། རྒན་མོ ས ཀྱང དེ་ལྟར ཁས་ལེན བྱས ། དེ་ནས སྐྱེས་པ དེ ས ཉིན་དཀར ཕག་ཤ ཟོས ནས བསྡད་པ དང དགུང་མོ ར ལྐོག ཏུ ཕག་མ བཙལ ཏུ སོང  ། ཉིན་ཞིག ར་བ ཞིག གི ནང ནས ཕག་མ ས ཕག་ཕྲུག བཙས ཡོད་པ ཁོས རྙེད བྱུང་བ དང  ། ཁོ ས ཕག་ཕྲུག གི གྲངས་ཀ དང ཁ་དོག ཕོ་མོ སོགས གསལ་བོ ར ངོས བཟུང རྗེས ཕྱིར སོང ནས རྒན་མོ དེ ར གནས་ཚུལ གསལ་བོ ར བཤད་པ ། རྒན་མོ དེ འི ཕག རྙེད་པ འི དོན་རྐྱེན དེ དང འབྲེལ ཏེ ཁོང གི མཚན་སྙན་གྲགས ཀྱང ཡུལ་གྲུ ཀུན ལ ཁྱབ སོང་བ རེད ། ཡང ཐེངས ཤིག ལ ། ཡུལ དེ འི རྒྱལ་བོ འི མཛོད་ཁང གི ལྡེ་མིག བོར སོང་བ ས རྒྱལ་པོ ས བློན་པོ གཉིས མངགས ནས སྐྱེས་པ དེ བོས ཡོང ནས རྨི་ལམ ལ བརྟག དགོས་ཚུལ གྱི བཀའ་བབས་པ་ན ། ཁོ་རང དབང་མེད པར དངངས་སྐྲག དང བཅས བསམ་བློ བཏང རྗེས ། རང གི ཆུང་མ ར ངེད་ཚོ ཕར གྱི ཉག་ག གན གི ཕ་རོལ དུ སོང མ་ཐག ཁྱོད ཀྱིས འུ་ཚང གི རྩྭ་ཁང མེ ལ སྒྲོན རོགས ཞེས བཀོད་པ བརྒྱབ རྗེས ། བློན་པོ གཉིས དང མཉམ དུ བུད སོང  ། དེ་ནས ཁོ་ཚོ ཉག གི འི ཕ་རོལ དུ སོང ནས ངལ གསོས ཏེ གཉིད་ཁུལ ཞིག བྱས རྗེས ། མ བཟང  ། མ བཟང  ། ངེད ཚང གི རྩྭ་ཁང མེ ར འབར ཐལ ཞེས ཁོས སྐད སྒྲོག ནས མྱུར དུ ཕྱིར ལོག དངོས ནས རྩྭ་ཁང མེ འབར ཀྱིན ཡོད་པ མཐོང་བ ས བློན་པོ གཉིས ཀྱིས ཀྱང མེ གསོད རོགས བྱས ། དེ་ནས བློན་པོ གཉིས ཀྱི བསམ་པ ལ མི འདི ས ངོ་མ ས རྨི་ལམ བརྟག་ན དོན་དག མང་པོ ཤེས འགྲོ་བ ར བསམ ནས ། ཁོ་གཉིས རྒྱལ་བོ འི བང་མཛོད ཀྱི ལྡེ་མིག རྐུ་མཁན ཡིན་པ ཁས་བླངས ཏེ ལྡེ་མིག ཁོང ལ སྤྲད ། དེ་ནས ཁོ ས ཀྱང ང་རྒྱལ དང བཅས བློན་པོ གཉིས ལ རྨི་ལམ བརྟག་ན ལྡེ་མིག རྐུ་མཁན ཤེས་ཚུལ དང  ། དེ་དུས ཤེས རྗེས ཁྱོད་གཉིས ལ རྒྱལ་པོ ས སྲོག་ཁྲིམས གཅོད་ཚུལ མང་པོ ལབ རྗེས ལྡེ་མིག ས་ཁུང ཞིག ཏུ སྦས རྗེས རྒྱལ་བོ འི མདུན དུ སོང  ། རྒྱལ་བོ ས ཁོ ལ ལྡེ་མིག རྙེད ཚེ རྒྱལ་སྲིད ཀྱི ཕྱེད་ཀ སྟེར རྒྱུ ཁས་ལེན བྱས་པ་ན ། ཁོ ས ཀྱང ཕག བཤའ དགོས་ཚུལ སོགས ཀྱི ཆ་རྐྱེན བཏོན ནས ཉིན བདུན འགོར རྗེས ལྡེ་མིག ཡོད་ས འི ས་གནས གསལ་བོ ར བཤད ཏེ ལྡེ་མིག ལག་སོན བྱུང་བ ས རྒྱལ་སྲིད ཀྱི ཕྱེད་ཀ ཐོབ སོང་ངོ །  ། ཡང ཉིན་ཞིག ས་ཆ ཞིག གི རྒྱལ་བོ འི བཙུན་མོ ར ནད ལྕི་མོ ཕོག སྟེ ཤི ལ ཁད དུ ཉེ་བ ས ། རྒྱལ་བོ དེ ས ཀྱང ཁོ འི མཚན་སྙན་གྲགས ཐོས ནས བློན་པོ གཉིས ཁོ འི མདུན དུ རྨི་ལམ བརྟག་པ ར མངགས ། དེ་ནས ཁོ འི བསམ་པ ར སྔོན གྱི བྱ་བ ཚང་མ འོལ་ཚོད དང ལྐོག ལས ཀྱི ངང ནས ལེགས་འགྲུབ བྱུང མོད ། ད་ཐེངས ཅི་བྱ སྙམ ཞོར དུ རྒྱལ་བོ འི མདུན དུ སོང  ། འགྲོ་ཞོར དུ རྒྱལ་བོ འི ཕོ་བྲང མདུན དུ ཕ་བོང ཞིག ཡོད་པ དེ འི སྟེང དུ གཅིན ཞིག དང འོག་རླུང ཞིག བཏང་བ དང  ། དེ འི སྟེང རྩྭ་ཁྱི་སྡུག ཞིག ཡོད་པ དེ བྲེགས ནས ལྷམ གྱི ནང དུ བཞག ནས བུད སོང  ། དེ་ནས རྒྱལ་བོ ས ཁོ ལ གལ་ཏེ བཙུན་མོ ནད དྲག ཚེ ཁོ ལ རྒྱལ་སྲིད ཀྱི ཕྱེད་ཀ སྟེར་བ ར ཁས་བླངས ། ཁོ ས ཀྱང གོང་ལྟར ཕག བཤའ དགོས་ཚུལ སོགས ཀྱི རེ་བ བཏོན ནས ཉིན་འགའ ར ཕག་ཤ ཟོས ནས བསྡད ། དེ་ནས ཉི་མ འདས་པ དང ཐབས་བཀོད ཟད དེ འུ་ཐུག་པ དང འབྲོ རྒྱུ འི འཆར་གཞི འཐེན ནས དགུང་མོ ཞིག ལ ནོར་ཁང ནང དུ ལྡིང སྟེ འགྲོ རྩིས བྱས ། ཁོ ལྡིང མ་ཐག མཛོ་མོ ཞིག གི གཉའ ལ ལྡིང བྱུང་བ ས མཛོ་མོ ངུ རྒྱངས ཞིག བྱས ནས ཕྱིར བྲོས སོང  ། དེ་ནས ཁོ ཐང ལ འགྱེལ ནས སྡོད སྐབས མཛོ་མོ སྒོར སོང ནས ཕ་ལོང  ། ཕ་ལོང  ། མ་འཕྲོད ཐལ ། ཞི་ལི དེ ས ཤེས ཐལ ཞེས ཕ་ལོང ལ དེ སྐད བཤད་པ་ན ། ཕ་ལོང གིས མཛོ་མོ ར བཤད རྒྱུ ར དེ ཡོང་དུས སུ གནས་ཚུལ ཤེས འདུག ། ང འི མགོ ལ ཆ ར ཞིག ཕབས ཤིང ཐོག ཞིག གིས བརྒྱབ ནས བུད ཐལ ། ད་དུང ང འི མགོ འི སྐྲ བྲེགས ནས ཁོ འི ལྷམ གྱི ནང དུ བཞག ནས བུད སོང ཞེས བཤད ། དེ་ནས གཡོག་མོ སྒོར ཡོང ནས མཛོ་མོ དང ཕ་བོང གཉིས ལ ཅི བྱུང སོང ཞེས དྲིས་པ་ན ། གོང གི གནས་ཚུལ རྣམས ཇི་བཞིན བཤད སོང  ། གཡོག་མོ ས ཀྱང ང ས ཇ ལྡུག་དུས ང འི ངོ ལ ཐེངས མང ལ བལྟས་པ ར གཞིགས་ན སྔོན ནས ཤེས འདུག ཅེས བཤད ། དེ་ནས ཁོ ས གནས་ཚུལ ཚང་མ ཤེས རྗེས ཕྱི་ཉིན རྒྱལ་པོ ལ མངའ་འོག གི རྡོ་བཟོ ཚང་མ མཉམ དུ བསྡུ དགོས་པ དང སོལ་བ མང་པོ ཁྱེར ཡོང དགོས་པ འི གྲོས་གཞི བཏོན ། ཕྱི་ཉིན རྡོ་བཟོ ཚང་མ ས ཕ་ལོང དེ སིལ་བུར བཏང་བ དང སོལ་བ མང་བོ ས མཛོ་མོ དང གཡོག་མོ དེ་གཉིས མེ ར བསྲེགས་པ་ན བཙུན་མོ འི ནད་ངན སངས་དྲག ཏུ གྱུར སོང་བ དང ཁོ ལ ཡང རྒྱལ་སྲིད ཀྱི ཕྱེད་ཀ ཐོབ སོང་ངོ ། 