 བརྩེ་སེམས ། གནའ་སྔ་མོ ཞིག ལ ། ས་ཆ ཞིག་ན སྦལ བ་གཅིག དང  ། ནེ་ཙོ གཅིག ངང་བ གཅིག བཅས མཉམ དུ འཚོ་བ རོལ བཞིན ཡོད་པ དང  ། ཁོ་ཚོ གསུམ་པོ ཆུང་དུས ནས ཕན་ཚུན ཧ་ཅང མཐུན་པ འི རྩེད་རོགས སུ གྱུར ། ཉིན་ཞིག ནེ་ཙོ ནགས་ཚལ དུ འཕུར ། ངང་བ མཚོ་མོ ཞིག གི ཁ ར འཕུར ། སྐབས་དེ ར སྦལ་བ ལ སྐྱོ་གདུང དྲག་པོ སྐྱེས ནས ངུས ། ངང་བ དང ནེ་ཙོ གཉིས ཀྱི ས འདི ལ སྙིང་རེ་རྗེ འུ་ཅག གསུམ་པོ ཆུང་དུས ནས རྩེད་རོགས ཡིན་པ ས འདི འང འཁྱེར དགོས ཞེས བསམ ནས ། སླེ་བོ ལྟ་བུ འི སྣོད ཅིག བཟོས རྗེས སྦལ་བ དེ འི ནང དུ བཞག་པ དང  ། སླེ་བོ དེ ཤིང་ཐུར ཞིག ལ བཏགས ཤིང  ། ནེ་ཙོ དང ངང་བ གཉིས ཀྱིས ཤིང་ཐུར དེ འི སྣེ གཉིས ཁ ལ བཟུང ནས འཕུར ཏེ སོང་བ རེད ། དེ་ལྟ ར ས་ཆ ཞིག ལ ཐོན་དུས ། བྱིས་པ མང་བོ ས ལྕི་བ འཐུ་བཞིན ཡོད་པ དང  ། དེ འི ཁྲོད ཀྱི བྱིས་པ ཞིག གིས “བློ་བཀོད གན སུ ཞིག གིས དྲན་པ ཡིན་ནམ” ཞེས ཟེར་པ དང  ། ནེ་ཙོ ས“ ང ས དྲན་པ ཡིན” ཞེས ཟེར་པ ས ། སྟབས་མ་ལེགས་པ ར ཁ ནས ཤིང་ཐུར ཤོར་བ ས སྦལ་བ ས ལ ལྷུང་བ དང  ། དུས་མཉམ དུ ཁྭ་ཏ ཞིག འཕུར འོང ནས སྦལ་བ བཟུང སྟེ འཁུར འགྲོ་བ འི སྐབས ནེ་ཙོ ས ། “ཁྭ་ཏ ལགས ། ཁྱེད ཀྱིས དེ འི མིང ཤེས་འདོད དམ” ཞེས བཤད་པ ས ། ཁྭ་ཏ ས“ འདོད ལགས” ཞེས ལན་བཏབ་པ་ན ། ནེ་ཙོ ས“ དེ འི མིང ལ སེམས་དཔའ ཟེར ཞིང  ། ཁྱེད ཀྱིས ཁོ ཟ་དུས ཆུ འི ནང དུ གཙང་མ ར འཁྲུས རྗེས ཟོ” ཞེས གདམས་པ ས ། ཁྭ་ཏ ས ཀྱང ཡ ཟེར ནས འཁུར ཏེ ཆུ་འགྲམ ཞིག ཏུ སོང ནས སྦལ་བ འཁྲུ་བ འི སྐབས སྟབས་མ་ལེགས་པ ར སྦལ་བ ཆུ འི ནང གི རྡོ ཞིག གི འོག ཏུ འཛུལ ནས སོང  ། དེ་ནས ཁྭ་ཏ ས སེམས་དཔའ ། སེམས་དཔའ ཞེས བོས ཏེ ཡར ལ རྒྱུག ཅིང  ། སེམས་དཔའ ། སེམས་དཔའ ཟེར བཞིན མར ལ རྒྱུག་པ ལས ཐབས གཞན མ་མཆིས་སོ ། 