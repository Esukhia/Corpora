རི་བོང ཆུང་ཆུང  ། ༄༅ །  ། དྲག་ཆར དང རླུང་འཚུབ བརྒྱབ་པ འི ཉིན་ཞིག རི་རྙིལ་བ དང སྤང་བརྡོལ བརྒྱབ ནས ཆུ སྨྱོན ནམ་མཁའ ར ལྡིང་བ ལྟ་བུ འི གློག་འོད འཁྱུག་པ སོགས བྱས་པ ས ཚང་ཚིང ཁྲོད ཀྱི བྱ་བྱིའུ ཡི ཚང དང གྲོག་རོང དུ གནས་པ འི སྲོག་ཆགས ཀྱི ཚང མང་པོ ཞིག ཆུ ས འཁྱེར ནས སྲོག་ཆགས སྟོང་ཕྲག མང་པོ ར དཀའ་སྡུག ཚད ལས འདས་པ བྱུང  ། ཆུ་ངན གྱི འབུད ཤུགས དང ལྷན དུ རི་བོང ཆུང་ཆུང ཞིག སྲན་སྡོང ཞིག ལ ཁར་བ དང དྲག་ཆར འཇགས རྗེས ཉི་འོད སེར་ལྷག་གེར ཤར་བ ས ཤི ལ ཁད ཀྱི རི་ཕྲུག དེ ད་གཟོད དྲོད་འཇམ ཉི་མ འི འོད ཀྱིས གསོས་པ ར གྱུར ། ཁོ ས གཡས་གཡོན གང དུ བལྟས ཀྱང རང གི ཨ་མ ཡོང་མཁན མེད་པ ས དེ འི ནུབ་མོ ཚེར་མ འི སྡོང་པོ ཞིག གི འོག ཏུ སྐྱོ་སྣང ཚད་མེད སྐྱེ བཞིན་པ འི ངང ནམ བསྐྱལ དགོས བྱུང  ། ཕྱི་ཉིན འཁྱར་འཁྱོར ངང ཡར་ལངས ཏེ ཨ་མ འཚོལ དུ ཕྱིན ། ཁོ ལམ དུ འགྲོ་དུས ཤྭ་བ ཞིག དང འཕྲད་པ ས ཁོ ས ཤྭ་བ ར ། ང འི ཨ་མ མཐོང བྱུང་ངམ ། ང གང བཟའ དགོས མི་ཤེས་པ ས ཁྱེད ཀྱིས བཀའ་སློབ གནང རོགས ། ཤྭ་བ ས རྭ་ཅོ དཀྲུག་ཙམ བྱས ཏེ ། རང གི ཨ་མ མཐོང མ་བྱུང  ། ཟས ལ སྤང་རྩྭ དང ལྗོན་ཤིང གི ལོ་མ བཟའ དགོས ། ཞེས བཤད དེ མདུན དུ ཕྱིན ། ཡང རི་ཕྲུག དེ སོང སོང་བ ས སྤྱང་ཀི གཏུམ་པོ ཞིག དང ཕྲད ། རི་ཕྲུག གིས གོང་ལྟར སྤྱང་ཀི ར སྐད་ཆ དྲིས་པ ས སྤྱང་ཀི ས ད་ནི ཟས ཞིམ་པོ ཁ ལ རག སོང བསམས ནས ། ཟས བཟའ་ན ཤ་ཁྲག གང ཞིམ བཟའ དགོས ། ཞེས བཤད ནས རི་ཕྲུག དེ བཟའ་བ ར འོང  ། རི་ཕྲུག གིས ལམ་སེང  ། ཨ་ཙི ། ང ཆུང་ཆུང འདི་འདྲ ཁྱེད་རང ལ བཟའ་རིན གང འདུག་གམ ། དེ་ལས ང འི གཅེན་གཅུང་ཚོ དང ཨ་མ བཅས ཁྱེད ཀྱི ས ར འཁྲིད ཡོང ཆོག ཅེས བཤད ། སྤྱང་ཀི འི སེམས ལ ཁོ ས ང ཤ་གཟན ཡིན་པ ཤེས ཀྱི མི་འདུག་པ ས ཁོ འི ནང་ཚང ང འི ས ར འཁྲིད ཡོང སྲིད སྙམ ནས འགྲིག གི རེད ། བྱས་ན རང ཕྱིན ནས ལམ དེ་རང ལ ཚུར ཡོང དགོས ། ཞེས བཤད དེ བཏང  ། ཡང ཁོ ལ གླང་ཆེན ཞིག ཐུག་པ ས ཁོ ས གོང་ལྟར སྐད་ཆ དྲིས ། གླང་ཆེན གྱིས ། ཟས ལ རྩྭ བཟའ་བ དང སྐོམ ལ ཆུ་འཐུང དགོས ། དེ ཡ་རབས བཟང་སྤྱོད ཀྱི འཚོ་བ ཞིག རེད ། ཅེས སྨྲས ། ཡང རི་ཕྲུག དེ མདུན ལ འགྲོ་དུས ། གཟིག ཅིག གིས སྲོག་ཆགས ཀྱི ཤ་ཁྲག ལ ལོངས སུ སྤྱོད བཞིན་པ མཐོང  ། རི་ཕྲུག གིས ཡ་མཚན ཆེན་པོ ས ཨ་ཁུ་ལགས ། ཁྱེད་རང ག་རེ མཆོད ཀྱི ཡོད ། དེ་འདྲ མཆོད་ན ཡ་རབས ཀྱི འཚོ་བ རེད་དམ ཞེས དྲིས ། གཟིག གིས ངར་སྒྲ སྒྲོག བཞིན ། ག་རེ འི ཡ་རབས དང མ་རབས ། ཁྱེད ང འི སང་ཉིན གྱི ཁ་ཟས གྱིས ། དེ་རིང ཉིན་གཅིག ཚེ་ཐར བཏང ཆོག ཅེས བཤད ། རི་ཕྲུག དེ ས མུ་མཐུད མདུན ལ འགྲོ་དུས ། ངུ་སྐད ཀྱི སྒྲ ཞིག ཐོས ། དེའི་ཕྱོགས སུ ལྟ་དུས དེ་ནི རང གི ཨ་མ དང གཅེན་གཅུང གཞན་ཚོ རེད ། རི་བོང ཨ་མ ས མིག་ཆུ གཏོང བཞིན་པ འི སྐབས རི་ཕྲུག གཞན་ཚོ ས ། ཨ་མ ། མགྱོགས་པོ ལྟོས་དང  ། སུ ཡོང གི འདུག ཅེས ལབ ། རི་བོང ཨ་མ ས མགྱོགས་པོ ལྟ་དུས དེ་ནི རང གི སྙིང གི ནོར་བུ དེ ཡིན་པ མཐོང་བ ས དགའ་ཐག་ཆོད དེ ། ང འི ཕྲུ་གུ ། ཞེས ཤོད བཞིན ། རི་ཕྲུག ལ དམ་པོ ར འཐམས ། དེ་ནས རི་ཕྲུག གིས རང ལ བྱུང་བ འི གནས་ཚུལ རྣམས བཤད་པ ས རི་བོང ཨ་མ ས ང ས ད་བར ཕྲུ་གུ ར བསླབ དགོས་པ འི ཤེས་བྱ ཁ་ཤས མ་བསླབ་པ དེ ས ཕྲུ་གུ འི སྲོག་ཤོར གྲབས བྱས འདུག་པ ས ད་ནི ང ས ང་ཚོ སྲོག་ཆགས ཀྱི སྐོར གང ཤེས ཕྲུ་གུ ཚོར ངོ་སྤྲོད བྱ དགོས འདུག སྙམ ནས ། ང་ཚོ གནས་ས འི སྲོག་ཆགས དེ་ཚོ ར དབྱེ་བ ཆེ་ཁག གཉིས ཡོད ། དེ་དག ནི རྩྭ བཟས ནས འཚོ་བ སྐྱེལ་མཁན ལ རྩྭ་གཟན སེམས་ཅན དང སེམས་ཅན གཞན བསད ནས ཤ་ཁྲག ལ ལོངས སུ སྤྱོད་མཁན ལ ཤ་གཟན སེམས་ཅན ཟེར ། སྟག དང གཟིག སྤྱང་ཀི སོགས ནི ཤ་གཟན སེམས་ཅན རེད ། ང་ཚོ ས ཁོང་ཚོ ར དོགས་ཟོན བྱེད དགོས ། གླང་ཆེན དང ཤ་བ ། གླ་བ ། སོགས ནི རྩྭ་གཟན སེམས་ཅན རེད ། ཁོང་ཚོ ས ང་ཚོ ར གནོད་འཚེ བྱེད མི་སྲིད ། ང་ཚོ རི་བོང གི འཚོ་བ ནི རྩྭ བཟའ་བ དང ཆུ་འཐུང་བ ཁོ་ན ཡིན ། ཞེས བཤད ། དེ་ནས རི་བོང དང རི ཕྲུག རྣམས མཉམ་འཛོམས བྱུང ནས དགའ ཞིང སྐྱིད་པ འི ཐོག རི་ཕྲུག་ཚོ ས སྲོག་ཆགས སེམས་ཅན་ཚོ འི འཚོ་བ ར དབྱེ་ཞིབ དང དོ་སྣང གང་མང བྱེད བཞིན གནས་སོ །  ། 