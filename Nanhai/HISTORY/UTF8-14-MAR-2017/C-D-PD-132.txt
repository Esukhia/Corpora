 གཡོ་སྒྱུ ཅན གྱི སྲུ་མོ དང ཕུ་ནུ གཉིས ། སྔོན་ཆད ས་ཆ ཞིག ལ ཕུ་ནུ གཉིས ཡོད ། ཕུ་བོ ནི ཧ་ཅང ཕྱུག་པོ ཞིག ཡིན་པ དང ནུ་བོ ནི དབུལ་བོ ཞིག ཡིན ། དཔྱིད་ཀ ཞིང་འདེབས་པ འི དུས ལ སླེབས་པ ས ། ནུ་བོ ར སྐེ་ཚེ འི ས་བོན མ་འདང་བ ར ཕུ་བོ་ཚང ལ བསྐྱི རུ སོང་བ རེད ། སྲུ་མོ ནི མི་གཡོ་སྒྱུ་ཅན ཞིག ཡིན་པ ས ནུ་བོ ར སྐེ་ཚེ འི ས་བོན བརྔོས ཏེ ཁུག་མ གང བྱིན ། ནུ་བོ ས སྐེ་ཚེ བརྔོས ཡོད་པ མ་ཤེས་པ ར ཕྱིར ཡོང ནས ས་བོན བཏབ ། ཉིན མང་པོ ཞིག འགོར ཡང སྐེ་ཚེ རྐང་གཅིག མ་གཏོགས སྐྱེས རྒྱུ མ་བྱུང  ། དེ་བས ནུ་བོ ས ཉིན་རེ་རེ བཞིན སྐེ་ཚེ རྐང་གཅིག་པོ དེ ལ ཆུ བཏང ལུད བརྒྱབ་པ ས ། སྐེ་ཚེ དེ སྡོང་བོ ཞིག དང འདྲ་བ ར ཧ་ཅང ཆེན་པོ ར གྱུར ། ནུ་བོ དགའ ནས ཉིན་རེ རེ ར དེ ལ བལྟ རུ སོང  ། ཡིན་ཡང ཉིན་ཞིག ལ སྐེ་ཚེ རྐང གཅིག་པུ དེ འང གཞན གྱིས བརྐུས སོང་བ ས ། ནུ་བོ ས རྗེས་དེད ནས སོང སོང་བ་ན རྐང་རྗེས དེ ཧ་ཅང ཟབ་པ འི དོང ཞིག གི ནང དུ འཐེན འདུག དེ་ནས ཁོ དོང དེ འི ནང དུ སོང ནས མཚམས ཤིག ལ ཐོན་དུས ཁང་བ ཞིག ཡོད་པ མཐོང  ། ཁོ ས གཟབ་གཟབ ངང ཁང་བ འི ནང དུ འཛུལ་མ་ཐག ཁྱི ཞིག དང འཕྲད ། ཁྱི དེ ཡ་མཚན ནས ། ཡ ། ན་གཞོན ། ས འདི ཁྱོད ཡོང་ས ཞིག མིན ། ངེད་ཚང ནི འདྲེ་མོ་ཚང ཞིག ཡིན་པ ས ཧ་ཅང ཉེན་ཁ་ཆེ ། ད གང་ལྟར དེ་རིང ཁྱོད འདི ར སྦ་ཐབས བྱ དགོས ། ཞེས བཤད ནས ཁང་བ འི ནང དུ གཞའ རུ བཅུག དེ་ནས ཅུང མ་འགོར་བ ར འདྲེ་མོ ཐོན བྱུང  ། འདྲེ་མོ ས ། ཡ ། དེ་རིང ངེད་ཚང ལ མི དྲི བྲོ་བ ས ཁྱིམ ལ སུ ཡོང ཞེས དྲིས ། ཁྱི ས ང་ཚོ ཚང་མ མི ཡིན་པ ས མི དྲི ལོས བྲོ ཞེས ལན བཏབ ། ཡང འདྲེ་མོ ས ། དེ་རིང འུ་ཚང ལ བོལ་ལེབ་ཅན ཞིག ཡོང་བ འདྲ ཞེས བཤད་པ ར ། ཁྱི ས བོལ་ལེབ ཁྱོད ལ ཡོད ལ ང ལ འང ཡོད ཅེས ལན བཏབ ། དགོང་མོ ཉལ་དུས འདྲེ་ཕྲུག གིས ཨ་མ ཨ་མ ང ལ གནའ་གཏམ བཤད དགོས ཞེས ཟེར ། ཨ་མ ས ། ལོ་ལོ གཅེས་ཕྲུག དགོང་མོ ར གནའ་གཏམ བཤད མི་རུང  ། གལ་ཏེ གནའ་གཏམ བཤད ནས གཉིད ལ ཤོར་ན འུ་ཚང ལ རྐུ་མ ཡོང་བ འི ཉེན་ཁ ཡོད ཅེས བཤད ། འདྲེ་ཕྲུག གིས ཡང ཨ་མ་ལགས ། འུ་ཚང ལ རྐུན་མ ཡོང་ན ཅི་རེད ཅེས དྲིས་པ ས ། ཨ་མ ས གཅེས་ཕྲུག འུ་ཚང གི མཛོད་ཁང ནང གི གསེར གྱི ལག་སྐོར ཞིག ཡོད་པ དེ རྐུས འགྲོ ལག་སྐོར དེ གཡས ལ བསྐོར་ན གསེར་ཕྱེ དང གཡོན ལ བསྐོར་ན དངུལ ཕྱེ ཡོང ། ཞེས བཤད ། ནམ་དཀྱིལ དུ འདྲེ་མོ མ་བུ གཉིས གཉིད ལ ཡུར་བ འི སྐབས དང བསྟུན ནས ནུ་བོ ས ལག་སྐོར དེ བརྐུས ནས ཕྱིར རང་ཁྱིམ དུ ལོག རྗེས སུ ནུ་བོ དེ ཧ་ཅང ཕྱུག་པོ ར གྱུར་བ རེད ། ཉིན་ཞིག ཕུ་བོ ནུ་བོ འི ཁྱིམ དུ ཡོང ནས ཡ་མཚར་བ འི ངང ཁྱོད ཅི་ལྟར འདི་འདྲ འི ཕྱུག་པོ ར གྱུར་བ ཡིན ། ཞེས དྲིས ། ནུ་བོ ནི གཞུང་དྲང ཞིང རྒྱུད འཇམ་པ ཞིག ཡིན་པ ས རང་ཉིད ཇི་ལྟར ཕྱུག་པོ ར གྱུར་བ འི བརྒྱུད་རིམ ཡོངས་རྫོགས ཕུ་བོ ལ བཤད ། ནུ་བོ ས བཤད་པ ལྟར ཕུ་བོ ཡང དོང དེ འི ནང དུ སོང་བ དང  ། འདྲེ་མོ་ཚང ལ སླེབས རྗེས གྲགས་འགུལ མེད་པ ར ཁ་རོག གེར བསྐུངས ནས བསྡད ཀྱང  ། དགོང་མོ ར འདྲེ་མོ མ་བུ གཉིས ཡོང ནས ། འདྲེ་མོ ས དེ་རིང ཡང འུ་ཚང ལ མི དྲི བྲོ ། དེ་སྔོན རྐུན་མ ཡོད་པ ས འུ་ཚང གི ལག་སྐོར ཡང བརྐུས སོང  ། དོ་དགོང ངེས་པར་དུ བཙལ དགོས ། ཞེས ཁྱིམ གྱི ནང ཡར སློག མར སློག བྱས ཏེ ཕུ་བོ རྙེད ། འདྲེ་མོ དེ ས གདུག་རྩུབ ཆེན་པོ ས ལྕགས་སྐུད ཞིག གིས ཕུ་བོ འི སྣ་ཕུག ནས དགུ་མདུད བརྒྱབ སྟེ འགྲོ རུ བཅུག ཕུ་བོ ཡུལ ལ ལོག་རྗེས ན་ཟུག བཟོད དཀའ་བ ས རྒྱུན དུ ངུས ནས བསྡད ། ནུ་བོ ས ཕུ་བོ ལ སྙིང་རྗེ་ཚད་མེད སྐྱེས ཤིང དེ བཟློག་པ འི ཐབས ཤིག ཨེ་ཡོད སྙམ ནས སླར་ཡང འདྲེ་མོ ཚང དུ སོང་བ རེད ། དགོང་མོ དེར ། ཁོ འདྲེ་མོ་ཚང ནས ཁ་རོག གེ ར བསྐུངས ནས བསྡད་པའི་ཚེ ། འདྲེ་ཕྲུག གིས ཨ་མ ལ ཁེ་ཉིན འུ་ཚང ལ ཡོང་བ འི རྐུན་མ དེ ས ཅི་ཞིག བྱེད བཞིན ཡོད་དམ ཞེས དྲིས ། འདྲེ་མོ ས ། ཨོ ། དེ ཤི་ན ཤི མ་ཐུབ གསོན་ན གསོན མ་ཐུབ་པ ར བསྡད ཡོད ངེས ཡིན ཞེས ལན བཏབ ། ཡང འདྲེ་ཕྲུག གིས ། ཨ་མ ། ལྕགས ཀྱི མདུད་པ དེ ཅི་ལྟར བཀྲོལ དགོས་སམ ཞེས དྲིས ། འདྲེ་མོ ས འུ་ཚང གི མཛོད་ཁང ནང གི གསེར གྱི ཐོ་བ དེ ས མདུད་པ ར ཐེངས་རེ ར གཟས་ན མདུད་པ རེ་རེ ར དགྲོལ ཐུབ་པ ཡིན ཞེས ལན བཏབ ། ནུ་བོ ས གཏམ དེ ཐོས རྗེས ཐོ་བ དེ བརྐུས ནས སོང  ། དེ་ལྟར མདུད་པ རེ་རེ ལ ཐོ་བ ས གཟས་པ ས མདུད་པ རེ་རེ བཞིན བཀྲོལ་པ དང  ། ཆེས མཐའ་མཇུག གི མདུད་པ ར འཕྲད་དུས སྲུ་མོ ས ང ས དགྲོལ ང ས དགྲོལ ཞེས ཟེར་ནས ལག ཏུ ཐོ་བ བླངས མ་ཐག ཤོར ཏེ ཕུ་བོ འི སྣ་མགོ ར ཕོག་པ ས ཕུ་བོ བཀྲོངས་སོ །  ། 