བོང་བུ འཚོང་བ ། གནའ་སྔ་མོ ར ཡོ་རོབ ཀྱི ལུང་པ ཞིག་ན ། ཞིང་པ ཕ་བུ གཉིས ཡོད་པ དང  ། ཁོང་གཉིས ལ བོང་བུ གཅིག ལས སྒོ་ཕྱུགས གཞན གཅིག་ཀྱང་མེད ། བོང་བུ དེར་བརྟེན་ནས ཞིང་ལས ཀྱི འཚོ་བ སྐྱེལ་བཞིན ཡོད་པ རེད ། ཉིན་ཞིག ཕ་བུ དེ་གཉིས ཀྱིས ཞིང ནང དུ ལས་ཀ བྱེད་བཞིན་པ འི སྐབས སུ ། ཞིང་འགྲམ གྱི ལམ་ཟུར་ན ངལ་གསོ ས ཏེ བསྡད ཡོད་པ འི འགྲུལ་བ གཉིས ཀྱིས ། བོང་བུ འི རིན་གོང འཕར་བཞིན་པ འི སྐོར གྱི ཁ་བརྡ བྱེད ཀྱིན་པ ཐོས ། དེ་ནས ཞིང་པ རྒན་པོ དེ འི སེམས ལ ། བོང་བུ བཙོང་འདོད སྐྱེས་པ དང  ། བོང་བུ བཙོང་ན ཁོང ཕ་བུ གཉིས ཕྱུག་པོ ར འགྱུར ངེས སྙམ སྟེ ན་རེ ། ཡ ། ཨ་ཕ འི གཅེས་ཕྲུག ངེད་གཉིས ཀྱིས བོང་བུ འདི བཙོང སྟེ ཚོང་ལས གཉེར་ན ག་འདྲ འདུག ཅེས གྲོས བྱས ། བུ འི སེམས ལ ། ཚོང་ལས གཉེར ཐུབ་ན ། ཞིང ནང དུ དཀའ་ལས མྱོང མི་དགོས བསམ སྟེ ། ཐེ་ཚོམ མེད་པ ར དོན་དག དེ ར མོས་མཐུན བྱས ། ཕྱི་ཉིན ཞིང་པ ཕ་བུ དེ གཉིས ཀྱིས བོང་བུ ཁྲིད དེ ཚོང་ར ར སོང  ། ལམ་བར དུ རྩྭ་ཐང ཆེན་པོ ཞིག བརྒལ ནས སོང་བའི་ཚེ ། ཕྱུགས་རྫི འགས མཐོང ནས ། གཅིག གིས གཅིག ལ ། ཨ་རོགས་ཚོ ། ལྟོས དང  ། ཕ་གི འི ལམ་འགྲོ་བ གཉིས ལ ལྟོས དང  ། ཁོང་གཉིས ཇི་འདྲ འི གླེན་པ གཉིས རེད ། ཚ་བ འདི་འདྲ ཆེ་ན འང  ། བོང་བུ ཞོན ཤེས ཀྱི མི་འདུག ཅེས འཕྱ་སྨོད བྱས ། ཕྱུགས་རྫི དེ་ཚོ ས བཤད་པ འི སྐད རྣམས ཐོས་པ ས ། ཞིང་པ ཕ་བུ གཉིས ངོ་ཚ སྟེ ། ཕ་རྒན ཀྱིས བོང་བུ ཞོན ། བུ ས མཐུར་མདའ ནས བཟུང སྟེ བོང་བུ འཁྲིད ནས ལམ དུ ཆས ། ལམ་བར དུ ན་གཞོན འག ར ཐུག་པ དང  ། ན་གཞོན གཅིག གིས ། ཡ ། གྲོགས་པོ་ཚོ ། ལྟོས དང  ། ཕ་རྒན བརྩེ་བ མེད་པ དེ ར ལྟོས དང  ། ཁོ་རང གིས བོང་བུ ཞོན་པ དང ། བུ་ཆུང ལ མཐུར་མདའ ནས འཁྲིད དུ བཅུག འདུག ཅེས འཕྱ་སྨོད བྱས ། ན་གཞོན དེ ས བཤད་པ འི སྐད་ཆ རྣམས ཐོས་པ ས ། ཞིང་པ ཕ་བུ གཉིས ངོ་ཚ སྟེ ། ཕ་རྒན བོང་བུ འི གོང ནས མར བབས་པ དང  ། བུ ས བོང་བུ ཞོན ནས ལམ དུ ཆས ། ལམ་བར དུ རྒན་རྒོན གཉིས ལ ཐུག རྒན་པོ ན་རེ ། ལྟོས དང  ། རྒན་བཀུར་བ འི གོ་རིམ གྱི སྲོལ ལ བརྩི་བཀུར མི་ཤེས་པ ། བུ མ་རབས དེ ར ལྟོས དང  ། ཁོ་རང གིས བོང་བུ ཞོན ། ཕ་རྒན རྐང་ཐང དུ འགྲོ རུ བཅུག འདུག ཅེས བཤད ། རྒན་རྒོན དེ་གཉིས ཀྱིས བཤད་པ འི སྐད་ཆ རྣམས ཐོས་པ ས ། ཞིང་པ ཕ་བུ གཉིས ངོ་ཚ སྟེ ཅི་བྱེད་འདི་བྱེད མེད་པ ར གྱུར་བ དང  ། དེ་ནས གཉིས་ཀ ས མཉམ དུ བོང་བུ ཞོན ཏེ ལམ དུ ཆས ། ཁོང་གཉིས ཚོང་ར ར ཐོན ལ ཉེ་བ འི ལམ་བར དུ  ། མི་ཚོགས མང་པོ ས འཚང་ཀ བརྒྱབ ཏེ ། ཁོང་གཉིས ཀྱི མཐའ སྐོར་བ དང  ། ཚང་མ ས གཅིག གིས གཅིག ལ ། ལྟོས དང  ། སྙིང་རྗེ མེད་པ འི མི འདི གཉིས ལ ལྟོས དང  ། བོང་བུ ལས་ངན དེ སྙིང་རྗེ ཞེས བཤད་པ ཐོས་བ་ན ། ཁོང་གཉིས ངོ་ཚ་བ དང སེམས་སྐྱོ ནས བོང་བུ མ་བཙོང་བ ར ཕྱིར རང་ཁྱིམ ལ ལོག དེ་ནས་བཟུང ཕ་བུ གཉིས ཀྱིས གཞན གྱི ཇི བཤད ལ མ་ཉན་པ ར ། རང་ཚུགས བརྟན་པོ བཟུང ནས ཞིང་ལས ལ ཧུར་ཐག བྱས་པ ས བདེ་སྐྱིད ཀྱི འཚོ་བ ར ལོངས སུ སྤྱོད ཐུབ་པ ར གྱུར་ཏོ ། 