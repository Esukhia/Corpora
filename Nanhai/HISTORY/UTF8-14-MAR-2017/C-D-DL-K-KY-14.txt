﻿354 སྙན་ངག གསར་རྩོམ གྱི མྱོང་ཚོར དུས་རབས ཀྱི རླུང  ། http://ti.kbcmw.com/Html/WenXue/FanYiJiaZuo/15/03/Content_201503319585.html སྙན་ངག ཅེས་པ ནི ང ལ མཚོན་ན ཤིན་ཏུ ཐག་རིང་བ-འི གནས ཤིག སྟེ ། ལོ འདི་དག ལ སྙན་ངག ཁོ་ན བཙལ ནས ད་དུང ཅི་ཡང མ་རྙེད་པ-ར བསྡད ཡོད ཅེས བཤད ན ཆོག་ཆོག ཡིན ། ང་རང སློབ་ཆུང དུས ནས སྙན་ངག ལ དགའ་པོ ཡོད དེ ། ཡུལ་ཚོ-འི སློབ་ཆུང ནས རྫོང་གྲོང གི སློབ་ཆུང དུ ཞུགས རྗེས སྙན་ངག་པ འཇུ་སྐལ་བཟང་ལགས ཀྱི གངས་འདབས ཀྱི སེམས་པ ཞེས་པ-འི སྙན་དེབ དེ ལག་སོན བྱུང་བ-ས ། ཉིན་མཚན ཀུན ཏུ སྙན་དེབ དེ-ར བལྟ་ཀློག བྱས ཏེ ། སློབ་ཐུན གྱི བར་གསེང ཀུན ཏུ དེབ་ཆུང དེ ལག ནས བྲལ མ་མྱོང ཞིང  ། ནམ་ཞིག ལ འཇུ་སྐལ་བཟང ཞེས་པ-འི རྩོམ་པ་པོ དེ དངོས སུ མཇལ ཨེ་ཐུབ ཀྱི རྨི་ལམ ལྟ་བུ-འི རེ་བ-འང ཡོད མྱོང  ། འདི་ལྟར སློབ་ཆུང ནས མགོ་བརྩམས ཏེ ལད་མོ-འི རང་བཞིན གྱི སྙན་ངག རེ འབྲི་སྦྱོང བྱས་པ ཡིན ། དམའ་འབྲིང དང མཐོ་འབྲིང གི སྐབས སུ དགེ་རྒན བཟང་པོ-འི བཀའ་དྲིན གྱིས སྙན་ངག གི ཚིག་རྒྱན སོགས ལ སློབ་སྦྱོང གི གོ་སྐབས ཐོབ་པ དང  ། སྤྱི་ལོ༢ ༠༠༣ལོ-ར བདག གི སྦྱངས་རྩོམ བདམས་བསྒྲིགས ཀྱི སྙན་དེབ ཐོག་མ དུངས་ཞེན དཀར་པོ སི་ཁྲོན་མི་རིགས དཔེ་སྐྲུན་ཁང ནས པར་བསྐྲུན བྱས་པ ཡིན ། སྙན་དེབ དེ་ནི མཐོ་འབྲིང སྐབས ཀྱི སྦྱངས་རྩོམ ཁོ་ན ཡིས གྲུབ་པ ཡིན ལ ། སྐབས་དེ-ར མཐོ་འབྲིང མཐ-ར ཕྱིན་མ་ཐག་པ-འི རྒོད་པོ མཐུར་ཤོར ལྟ་བུ-འི སློབ་ར-འི ན་གཞོན གྱི སེམས་ཤུགས ཆེ དྲག་པ-ས འཚབ་འཚུབ ཏུ པར་བསྐྲུན བྱས་པ-འང ཡིན་པ-ས ། བརྗོད་བྱ དང རྗོད་བྱེད གང་ཅི-འི ཐད ནས ཧ་ཅང ངོ་གནོང དགོས་པ ཞིག ཡིན་ཡང  ། སྐབས་དེ-ར ཕ་ཡུལ ཕྱོགས ཀྱི རྩོམ་རིག གི ཁོར་ཡུག མག་མོག ཡིན་པ དང  ། རྩོམ་རིག གསར་རྩོམ གྱི མྱུ་གུ ཆེས ཆེ-ར རྒྱས ཐུབ མེད་པ-འི དུས་སྐབས་དེ-ར མཚོན་ན ། སྤུས་ཚད དེ་ཙམ མི་ལེགས་པ-འི སྙན་དེབ དེ-ས ཀྱང རང གི ཁོར་ཡུག གི ན་གཞོན གང མང ལ རྩོམ་འབྲི-འི སྐུལ་མ-འམ སྒུལ་ཤུགས གང ནུས རེ ཐོན ཡོད་པ ནི སྙན་དེབ དེ པར་བསྐྲུན གྱི གྲུབ་འབྲས དང རྒྱལ་ཁ ཞིག ཏུ ངོས་བཟུང ཡོད ལ ། དེ་ནས་བཟུང སྙན་ངག ནི ང-འི འགྲོ་རོགས དང འདུག་རོགས ལྟ་བུ-ར གྱུར སོང  ། ལོ་ཟླ ཁད ཀྱིས བཞུར ཡང  ། བདག གི གཤིས་སྤྱོད དང གོམས་སྲོལ ནི ཅི་ཙམ རྣམ་གཡེང དང ལེ་ལོ-ས བཅིངས ནས ཡོད ཀྱང  ། སྙན་ངག འབྲི་བ-འི འདུན་པ དང དགའ་ཕྱོགས ནི ནམ་ཡང དོར་མྱོང་མེད ། དུས་གཏན དུ དགུ་ཚིགས བཞིན འགྱུ་བ-འི འཆར་སྣང གི ཀློང ནས སྙན་ངག གི སྐར་འབྲུ རེ་རེ-ས འོད ཀྱི བཀྲག་མདངས རེ ངོམ ཨེ་ཐུབ ཀྱི འབད་པ བགྱིད བཞིན ཡོད ལ ། དེ ནི དུས་རབས གསར་བ-འི བོད ཀྱི རྩོམ་རིག གི ཞིང་ས ཡངས་པོ-ར ཕྱེས ཏེ ཁ་དོག སྣ་མང གི སྙན་ངག རེ་རེ ། སྐར་ཚོགས ཀྱི མདངས ཀྱིས ། ཆུ་སྐྱེས ཀྱི ཟོལ གྱིས མི སེམས ནས མི སེམས སུ འཇགས ཨེ་ཐུབ ཀྱི མཐར་ཐུག གི དམིགས་ཡུལ ངོ་མ དེ ཡིན ། སྙན་ངག ནི ན་ཟུག ཅིག སྟེ ། ཤ་རུས་ཁྲག་གསུམ གྱི སྦུབས སུ འཐིམ་པ-འི ཟུག་གཟེར ཞིག གམ སྙིང གི ཟབ་ས ནས འཕྱུར་བ-འི ངུད་མོ ཞིག ཀྱང རེད ། སྙན་ངག ཅེས་པ ནི མི-འི བསམ་བློ-འི གཏིང་རིམ དུ དྲག ཏུ གདུ་བ-འི ཚོར་ཤེས ཀྱི འགྱུ་བ སྐད་ཅིག་མ ཞིག ཏུ ངོས བཟུང ན ཆོག་པ-ར སྙམ ལ ། ང-ས སྙན་ངག འབྲི་བ ནི ང-འི བླ་སྲོག གིས བསྒུལ་བ-འི སྣང་བ-འི རྒྱུད་སྐུད ཀྱི སྒྲ་སྐད རྐྱང་རྐྱང དེ ཡིན ཞིང  ། སེམས ཀྱི སྐད་འབོད གློ་བུར་བ ཞིག དུས ཀྱིས ཚད་བཀག མེད་པ-ར ཕྱི རུ བཏོན་པ དེ ཡིན ། དེ ནི རང་དབང གི བདེ་སྣང ཟད་མེད ཅིག ཏུ ངོས་འཛིན བཞིན ཡོད ། འཇིག་རྟེན གྱི དགེ་སྐྱོན གླེང་བ དང འཚོ་གཞི-ས ཀྱི བདེ་སྡུག མོལ་བ ནི སྙན་ངག་པ-འི སེམས་ཁམས བཞུར་སྟངས ཤིག སྟེ ། ཕྱི་རོལ གྱི ཁངས་སྐྱ རླུང གིས དེད་ཚུལ དང བརྩེ་དུང གི ཆེད དུ མིག་ཆུ འཐོར་ཚུལ ནི སྙན་ངག་པ-འི ཚོར་བ དམར་རྗེན དུ འགྱུ་སྟངས ཤིག རེད ། སྙན་ངག ཟེར ཡ ལ མ་གཞི ནས མི-འི གཉུག་གཤིས ཀྱི ཚོར་བ སྐྱོམ་པོ ཞིག བློང་བློང དུ ཆགས ཡོད་པ-ར འདོད ལ ། ཁོ་བོ-འི སྒེར་ཚུགས ཀྱི བློ་གྲོས བསྐྱེད་པ-འི རྣོ་དབལ གྱི སོ་ཁ དེ ནི སྙན་ངག གིས ཡང་ཡང བརྡར་བ-འི སྒྱུ་རྩལ གྱི རྣོ་སོ དེ ཅི་ལ་མིན ། མི་གཞི-འི རང འོད ལ གསལ་ཁ འདོན་པ-འི སྙན་ངག གི གྲིམ་ལྷོད རན་པ-འི འགྱུར་དབྱངས རེ་རེ-ས ང ཡི འཇིག་རྟེན ལ མཛེས་སྡུག རྙིང མི་སྲིད་པ ཞིག བསྣན ཡོད ། རྩོམ་རིག གི ལམ་ཁ ནི སྐབས་རེ-ར འཇམ་མཉེན གྱི རྩྭ་ལྗང དང མཚམས་རེ-ར ཚ མུག་མུག གི ཚེར་མ-ས གང ནས ཡོད ། འོན་ཀྱང དེ ནི ཆེས རྒྱུན་ལྡན ཞིག སྟེ ། བསམ་བློ-འི ཉིན་སྲིབ མི་འདྲ་བ-འི མི་ཡུལ གྱི རི་རྒྱུད འདི ནས ང་ཚོ ནི ལུང་ཤུར དུ ཉུལ་བ-འི རྔོན་པ ཆུང་ཆུང ཞིག ཅིས་ཀྱང ཡིན དགོས ། སྙན་ངག གི མཐར་ཐུག ནི དུས་རབས ཤིག གི སྐད་ཆ-འི སྙིང་པོ རུ སྤྲུལ ཏེ ། སྐབས་དོན ཞིག གི ར་སྤྲོད དུ བཞེངས དགོས་པ དེ ཡིན་པ-ར སེམས ། དེ ནི མིག་ཆུ ཙམ དང སྨྲེ་སྔགས ཙམ ག་ལ་ཡིན ། དེ ནི སྙན་ངག་པ-འི སེམས ཀྱི གཏིང་རིམ ནས བཞུར ཡོང་བ-འི ཚོར་བ དམར་པོ-འི བསྐྱོམས་སྒྲ དེ ཡིན ནོ ། །