སྤྱང་ཀི འི གྲིབ་གཟུགས ། གནའ་སྔ་མོ སྤྱང་ཀི ཞིག ལ སེང་གེ གཏུམ་པོ ཞིག ཐུག སེང་གེ དེ ས འུར་སྒྲ དྲག་པོ ཞིག བརྒྱབ་པ ས སྤྱང་ཀི དེ ཞེད་ཐག་ཆོད་ནས བྲོས ། ཕྱི་ཉིན དེ ར སྤྱང་ཀི དེ རང་ཚང ལས སྔ་པོ ནས ཕྱི ལ ཐོན ། དེ་དུས ཉི་མ ཤར ནས ཤར མ་ཐག ཡིན་པ ས སྤྱང་ཀི དེ འི གྲིབ་གཟུགས ཆེན་པོ ཞིག སའི་སྟེང དུ མངོན ། སྤྱང་ཀི ས རང་ཉིད ཀྱི གྲིབ་གཟུགས ཆེན་པོ དེ་འདྲ མཐོང་དུས ་དེ་ནི སེང་གེ ལས ཀྱང ཆེ་བ ཡོད ། ཁོ ས རང་ཉིད གཟུགས་སྟོབས ཆེ་བ འི སེམས་ཅན རྫིག་པོ ཞིག རེད འདུག བསམ ནས ། ང འི གཟུགས་སྟོབས ཆེན་པོ དེ་འདྲ རེད ། ད ང ས སེང་གེ ཁོ ལ བཟོ་ལྟ ཡག་པོ ཞིག བཟོས ནས ནགས་ཚལ དེ འི རྒྱལ་པོ ངོ་མ དེ ཁོ རེད འདུག ཡང་ན རྔམས་བརྗིད་ལྡན་པ འི སྤྱང་ཀི ང་རང རེད འདུག སེམས་ཅན ཚང་མ ཡག་པོ ཞིག ལྟ རུ འཇུག གི ཡིན ། ཞེས ཆིག་ལབ བརྒྱབ ། གློ་བུར དུ དེ ལས ཆེ་བ འི གྲིབ་གཟུགས ཤིག གིས ཁོ འི གྲིབ་གཟུགས དེ ར གཡོག དེ་ནི ཁོ འི གྲིབ་གཟུགས ལས ལྡབ ཁ་ཤས ཀྱིས ཆེ་བ ཡོད ། སྤྱང་ཀི ཞེད་ཐག་ཆོད་ནས བྲོས རྩིས བྱས ཀྱང དེ་མ་ཉིད དུ སེང་གེ ས ཁོ་པ བསད ། དེ་ནི སེང་གེ ས བསད་པ ཡིན ནམ ། ཡང་ན གྲིབ་གཟུགས ཀྱིས བསད་པ ཡིན ནམ ། ཡང་ན ཁོ འི ཆེ་འདོད ཀྱིས ཁོ་པ བསད་པ ཡིན སུ ས ཀྱང ཤེས དཀའ་བ ར འགྱུར ། ནང་དོན ། རང་སེམས རང གིས གཅུན ། 