གསེར གྱི ངང་པ ། གནའ་སྔ་མོ བཟའ་ཚོ གཉིས ལ བུ་གསུམ ཡོད་པ ལས བུ་རྒན་པ དང འབྲིང་བ གཉིས མགོ་བདེ་པོ ཡོད་པ དང  ། བུ་ཆུང བར གླེན་པ ཟེར ཞིང  ། གཞན གྱིས ཁོ ལ མཐོང་ཆུང བྱེད་པ ས ། ཁོ ལ གྱོང ཁོ་ན འཁེལ གྱི ཡོད །  ། ཉིན་ཞིག བུ་རྒན་པ ནགས ཀྱི ཁྲོད དུ བུད་ཤིང འཐུ་བ ར བསྐྱོད ། མ ཡིས དེ ལ སྒོ་ང འི བག་ལེབ དང རྒུན་རག ཞིམ་པོ བསྐུར ། ནགས་ཁྲོད དུ ཁོ ལ མི་རྒན གཏེ་པོ ཞིག འཕྲད་པ དེ ས ཟ་ཡ འདྲ སྟེར རོགས གནང ཟེར ། བུ་རྒན་པ ས ཕར་རྒྱུགས ཤིག ཅེས ཚིག་རྩུབ སྨྲ་བཞིན དེ ལ ཁ་ཡ མ་བྱས་པ རེད ། གཏེ་པོ ས ཕར མ་ཕྱིན་པས་ན བུ་རྒན་པ སོ་སོ གཞན དུ ཕྱིན ། ཁོ ས ཤིང་གཅོད་དུས ཕྲག་པ ར སྟ་རེ འཁེལ་བ དེ གཏེ་པོ ས ངན བྱས་པ ཞིག ཡིན་པ ཧ་མ་གོ་བ རེད །  ། ཉིན་གཉིས་པ ར བུ འབྲིང་བ ཡང བུད་ཤིང འཐུ་བ ར བསྐྱོད་པ དང  ། བུ་རྒན་པ དང འདྲ་བ ར སྒོ་ང འི བག་ལེབ དང རྒུན་རག འཁྱེར ནས ཕྱིན ། ནགས་ཁྲོད དུ ཁོ ལ ཡང མི་གཏེ་པོ ཞིག འཕྲད་པ དེ ས ཟ་ཡ དང འཐུང་ཡ འདྲ སྟེར རོགས ཟེར ། བུ་འབྲིང་བ ས ཀྱང ཁོ ཕྱིར བསྐྲད་པ དང  ། གཏེ་པོ ས མ་ཕྱིན་པས་ན བུ་འབྲིང་བ སོ་སོ གཞན དུ ཕྱིན ། ཁོ ས ཤིང་གཅོད་དུས རྐང་པ ར སྟ་རེ འཁེལ་བ རེད །  ། དེ་ནས གླེན་པ ས ། ང་ཡང བུད་ཤིང འཐུ་བ ར གཏོང རོགས གནང ཞེས ཕ ལ ཞུས ། པ་ཕ ས དང་ཐོག མོས་མཐུན མ་བྱས ཀྱང  ། གླེན་པ ས ཨུ་ཚུགས མཐའ་སྐྱེལ བྱས མཐ ར ཁོ བཏང་བ རེད ། ཨ་མ ས ཁོ ལ གོ་ཐལ ནང བསྲེགས་པ འི བག་ལེབ སྐམ་པོ དང སྦི་རག སྐྱུར་མོ དམ བི གང བསྐུར ། ནགས་ཁྲོད དུ ཁོ ལ ཡང མི་གཏེ་པོ དེ འཕྲད་པ དང  ། གཏེ་པོ ས ཟ་ཡ འདྲ དང འཐུང་ཡ འདྲ སྟེར རོགས ཟེར །  ། ང འི བག་ལེབ ནི གོ་ཐལ ནང བསྲེགས་པ དང  ། སྦི་རག ནི སྐྱུར་མོ རེད ། གལ་སྲིད ཁྱེད་རང སྐྱུག མ་བྲོ་ན ང་གཉིས མཉམ དུ མཆོད་དོ ཞེས གླེན་པ ས བཤད །  ། ཁོ་གཉིས ས ལ བསྡད ། གླེན་པ འི བག་ལེབ སྐམ་པོ དེ སྒོ་ང འི བག་ལེབ སོབ་སོབ ལ གྱུར་པ དང  ། སྦི་རག སྐྱུར་མོ ཡང རྒུན་རག སྤུས་ལེགས ལ གྱུར ཅིང  ། ཁོ་གཉིས ཀྱིས ཞིམ་མདོག་ཁ་པོ ས བཟའ་འཐུང ཚིམས་པ ཞིག བྱས ། ཁྱེད སེམས་པ བཟང ཞིང གཞན ལ རོགས བྱ རྒྱུ ར དགའ་བ ས ང ས ཁྱེད ཀྱི དྲིན་ལན ཡག་པོ འཇལ གྱི ཡིན ། ཁྱེད ཀྱིས ལམ་ཟུར གྱི སྡོང་རྒན དེ གཅོད ཅིག སྡོང་རྩ འི ནང གི དངོས་པོ དེ ས ཁྱེད ལ བདེ་སྐྱིད སྦྱིན གྱི རེད ཅེས གཏེ་པོ ས བཤད །  ། གླེན་པ ས ལམ་སེང ཤིང་སྡོང གཅོད་པ ར ཕྱིན ། ཤིང་སྡོང འགྱེལ་བ དང སྡོང་རྩ འི ནང ངང་པ ཞིག ཡོད་པ དེ འི སྒྲོ ནི གསེར་བཙོ་མ ལས གྲུབ་པ ཞིག རེད ། ཁོ ས ངང་པ དེ འཁྱེར ཏེ འགྲུལ་ཁང ཞིག ཏུ ཡོང ནས ཞག་སྡོད བྱས ། འགྲུལ་ཁང སྦྱིན་བདག གི བུ་མོ གསུམ གྱིས གསེར གྱི ངང་པ དེ མཐོང་བ ས ཤིན་ཏུ ཧ་ལས་པ ར གྱུར་པ དང  ། ཁོ་ཚོ ར གེར གྱི ངང་པ འི ལུས སྟེང གི བྱ་སྒྲོ འདོད་ཐག་ཆོད ། བུ་མོ རྒན་པ ས གསེར གྱི ངང་པ འི གཤོག་པ ནས བཟུང སྟེ བྱ་སྒྲོ འཐོག་རྩིས བྱེད་དུས མོ འི ལག་པ དེ ལ འབྱར་བ དང  ། དེ་བཞིན བུ་མོ འབྲིང་བ དང ཆུང་བ འི ལག་པ ཡང སྔ་རྗེས སུ དེ ལ འབྱར་བ རེད །  ། ཉིན་གཉིས་པ ར གླེན་པ ས གསེར གྱི ངང་པ འཁྱེར ཏེ འགྲུལ་ཁང ནས ཐོན་པ དང  ། བུ་མོ གསུམ་པོ སྣང་བ ར མ་བཞག་པ རེད ། ཕོ་གསར ཞིག གི རྗེས་སུ བུ་མོ གསུམ དམ་པོ ར འབྲངས ནས བཤར འགྲོ་བ ཆོས་པ ཞིག གིས མཐོང ནས ། འདི་འདྲ བྱས་ན ག ནས འགྲིག ཅེས ཁོ ས ཁོ་ཚོ ར གཤེ བཞིན བུ་མོ ཆུང་ཤོས དེ བཟུང སྟེ ཕྱིར་འཐེན དགོས བསམས རུང  ། ཁོ་རང ཡང དེ ལ འབྱར ། ཁོ་ཚོ ས རྒྱུགས ཤིང རྒྱུགས ཤིང ཞིང་པ གཉིས མཐོང་བ དེ་གཉིས ལ གྲོགས བཅོལ ཡང  ། ཞིང་པ ཡོང་བ འི འབྲས་བུ ར དཔུང་ཁག དེ ར སླར མི་གཉིས མང དུ ཕྱིན་པ རེད །  ། དེ་ནས དཔུང་ཁག དགོད་བྲོ་པོ དེ གྲོང་ཁྱེར ནང འཛུལ་བ རེད ། ཡུལ དེ འི རྒྱལ་པོ ར བུ་མོ ཞིག ཡོད་པ དེ ས གད་མོ གཏན ནས དགོད ཀྱི མེད་པ ར བརྟེན ། ལྷ་ཅིག དེ འཛུམ་མདངས གྲོལ ནས གད་མོ ཤོར་བ ཞིག སུ ས བཟོ ཐུབ་ན འང  ། དེ ལ ལྷ་ཅིག མནའ་མ ར སྟེར གྱི ཡིན ཞེས ཁྱབ་བསྒྲགས བྱས་པ རེད ། གླེན་པ ས བརྡ ཁྱབ དེ ཐོས རྗེས ། དཔུང་ཁག དེ འཁྲིད ནས ལྷ་ཅིག གི དྲུང དུ བཅར ། ལྷ་ཅིག གིས དེ་དག མཐོང་བ དང རང་དབང་མེད་པ ར གད་མོ ཆེན་པོ ཤོར ། གླེན་པ ས རྒྱལ་པོ བཙལ ནས ལྷ་ཅིག གི ཁྱོ་བོ བྱེད རྒྱུ འི རེ་བ བཏོན །  ། རྒྱལ་པོ ས མོས་མཐུན མ་བྱས་པ ར ། གླེན་པ ར རྐང་བཙུགས ནས ངན བྱས ཏེ ། ཁོ ལ འཐུང ཐེངས་གཅིག ལ རྒུན་རག ས་འོག ཨར་མཛོད གང འཐུང ཐུབ་མཁན ཞིག རྙེད་པ གྱིས ཤིག ཅེས བཤད །  ། གླེན་པ ས ཤིང་གཅོད་ས ར མི་གཏེ་པོ དེ འཚོལ་བ ར གྲོགས བཅོལ་བ རེད ། གཏེ་པོ འི ས དེ ར ཁ་སྐོམ ནས བཟོད དཀའ ཡང རྒུན་རག ཁོ་ན མ་གཏོགས འཐུང གི མེད ཟེར་མཁན ཞིག ཡོད་པ གླེན་པ ས ཤེས་པ དང  ། ཁོ ས མི དེ རྒྱལ་པོ འི ས་འོག ཨར་མཛོད ནང འཁྲིད་པ ས ། ཉིན་གཅིག མ་འགོར་བ ར ཨར་མཛོད ནང གི ཨ་རག ཐིགས་པ གཅིག ཀྱང མ་ལུས་པ གཙང་དག བཏུངས་པ རེད །  ། རྒྱལ་པོ ས གླེན་པ ར ཡང་བསྐྱར ངན བྱས ཏེ ། ཁོ ཟ ཐེངས་གཅིག ལ མེན་པ འོ སུམ་ཁྲི ཟ ཐུབ་མཁན ཞིག འཚོལ་བ ར བཏང  ། གླེན་པ ས ཡང་བསྐྱར ཤིང་གཅོད་ས ར ཡོང་བ དང  ། མི ཞིག གིས ལྟོགས ནས བཟོད་ཐབས མི་འདུག ཅེས ཤོད་པ ཐོས ། གླེན་པ ས མི དེ རྒྱལ་པོ འི ས ར འཁྲིད་པ དང  ། རི ལྟར སྤུངས་པ འི རྒྱལ་པོ འི མེན་པ འོ དེ་དག ཉིན་གཅིག མ་འགོར་བ ར ཁོ ས ཚང་མ བཟས་པ རེད །  ། གླེན་པ ས ཡང་བསྐྱར རྒྱལ་པོ མཇལ་བ ར ཕྱིན ། རྒྱལ་པོ ས གླེན་པ ར ། ཁྱེད ཀྱིས སྐམ་ས འི སྟེང འགྲོ ཐུབ་པ འི གྲུ ཞིག བཟོས ཤོག ཁྱོད རང གྲུ དེ འི ནང བསྡད ནས ཤོག དང  ། ང ས ལྷ་ཅིག ཁྱོད ལ སྟེར རོ ཟེར ། གླེན་པ ས ནགས་ཁྲོད དུ ཡོང་བ དང  ། མི་གཏེ་པོ དེ ས གྲུ བཟོས ཟིན ནས དེ་ག ར བསྒུག བསྡད ཡོད ། ང ས ཁྱེད ཀྱི མེན་པ འོ བཟས ། ཨ་རག བཏུངས བྱས་པ ས ། ཁྱེད ཀྱི དྲིན་ལན གྲུ འདི ས འཇལ གྱི ཡིན ། ཁྱེད་རང གྲུ བཏང ནས རྒྱུགས ཤིག ཅེས གཏེ་པོ ས བཤད ། གླེན་པ ས སྐམ་ས འི སྟེང ནས འགྲོ ཐུབ་པ འི གྲུ དེ བཏང ནས རྒྱལ་པོ མཇལ་བ ར ཕྱིན ། རྒྱལ་པོ ས བུ གླེན་པ དེ སྤྱང་པོ དེ་འདྲ ཡོད་པ མཐོང་བ ས ། སྤྲོ་བ འཕེལ བཞིན ཁོ དང ལྷ་ཅིག ལ གཉེན་སྟོན བཤམས་པ དང  ། རྗེས སུ རྒྱལ་སྲིད ཀྱང བུ དེ ར གཏད་པ རེད ། །། ། 