ཕོ་རོག བདུན གྱི སྒྲུང  ། གནའ་སྔ་མོ བཟའ་ཚང གཉིས ལ ཕྲུ་གུ བརྒྱད བྱུང་བ ལས ། རྒན་འགོ ནས བདུན་པ བར ཚང་མ བུ ཡིན་པ ས ། བཟའ་ཚང དེ་གཉིས ཀྱི སེམས ལ བུ་མོ གཅིག སྐྱེས་ན དགའ་བ་ལ་ཨང  ། བུ དང་བུ་མོ བརྒྱད་པོ མཉམ དུ ཉིན་ལྟར དགའ་དགའ་སྤྲོ་སྤྲོ འི ངང གནས་ན ཁྱིམ ནང འཁྲུག་པོ ག་འདྲ ཡོང གི མ་རེད ཨང སྙམ་པ རེད ། དེ་གཉིས ཀྱིས ཡང་བསྐྱར ཕྲུ་གུ གཅིག སྐྱེ རྒྱུ འི ཐག་བཅད རྗེས ། ཁོ་གཉིས ཀྱི བསམ་འདུན ལྟར ཕྲུ་གུ བརྒྱད་པ སྐྱེས་པ དེ་ནི བུ་མོ ཡིན ཞིང  ། བུ་མོ དེ ཤིན་ཏུ མཛེས ཤིང ཡིད དུ འོང ཡང  ། སྐྱེ་དུས ནས སྐམ ཞིང རིད ལ ཉམ་ཆུང བར བརྟེན ། བཟའ་ཚང དེ་གཉིས ཀྱི སེམས ལ བུ་མོ དེ ཡུན་རིང འཚོ ཐུབ་པ མི་འདུག སྙམ ནས ལམ་སེང དེ ལ ཁྲུས དབང ཞུ རྒྱུ འི ཐག་བཅད་པ རེད །  ། དེས་ན ཁོ་གཉིས ཀྱིས མགྱོགས་པོ བུ གཅིག ཁྲོན་པ ནས ཆུ ལེན་པ ར མངགས་པ དང  ། བུ གཉིས་པ དང གསུམ་པ སོགས དེ་བྱིངས དྲུག གིས ཀྱང འཚང་ཁ ཤིག་ཤིག ངང བུ་རྒན་པ འི ཕྱི་བཞིན ཕྱིན ཏེ ཚང་མ ས ཆུ ལེན་པ ར ཧབ་ཐོབ བརྒྱབ་པ ས ། གཟབ་གཟབ མ་བྱས་པ ར ཆུ་སྐྱོགས ཁྲོན་པ འི ནང དུ ལྷུང་བ ར བརྟེན ། ཁོ་ཚོ ས གཅིག གིས གཅིག ལ བལྟ བཞིན ཧོན་འཐོར་འཐོར ངང ཁྲོན་པ འི ཁ ར ལངས ནས བསྡད དེ ཇི་ལྟར བྱས་ན ལེགས་མིན གྱི ཐབས ཤིག སུས ཀྱང མ་དྲན ལ ། ཁྱིམ ལ འང ལོག མ ཕོད་པ རེད ། དེ་དུས བཟའ་ཚང གཉིས ཀྱིས དངངས་འཚབ ངང ཕྲུ་གུ་ཚོ ས ཆུ མགྱོགས་ཙམ འཁྱེར ཡོང་ན བསམས ནས ཡུན ཧ་ཅང རིང་པོ བསྒུག ཀྱང ཁོ་ཚོ ལོག མ་ཡོང་སྟབས ། ཕྲུ་གུ་ཚོ ལོག མ་ཡོང་བ ག་རེ ཡིན་ནམ ། ཕལ་ཆེར རྩེད་མོ ར གཡེངས ནས ཆུ ལེན རྒྱུ བརྗེད་པ ཡིན་ཡང སྲིད བསམས་པ རེད ། ཁོ་གཉིས ཀྱིས མུ་མཐུད ཡུན ཧ་ཅང རིང་པོ བསྒུག ཀྱང ཕྲུ་གུ་ཚོ ད་དུང ལོག མ་ཡོང་བས་ན ། ཚིག་པ ཟ ནས དེ་ཚོ ཚང་མ ཕོ་རོག ལ གྱུར་པ ཤོག ཅེས དམོད་མོ བོར་བ རེད །  ། བཟའ་ཚང གཉིས ཀྱིས དམོད་མོ བོར ཚར་ཙམ ལ ཕྱི ནས ཕོ་རོག གི སྐད་སྒྲ ཀྭ ཀྭ ཀྭ ཞེས གྲགས ཡོང་བ དང  ། ཕ ཡིས ཕྱི ལ ཐོན ཏེ བལྟ་དུས ། ནམ་མཁ ར ཕོ་རོག སོལ་བ ལྟར ནག་པ ཁ་ཤས ཀྱིས ཕར འཕུར ཚུར འཕུར བྱེད་བཞིན ཡོད ཅིང  ། ཁོ ས གྲངས་ཀ ཞིག བརྒྱབ་པ ས ཏག་ཏག བདུན ཡོད་སྟབས ། ཁོ་གཉིས ཚིག་པ ཟ ནས དམོད་མོ བོར་བ འི རྐྱེན གྱིས ཕྲུ་གུ་ཚོ ཕོ་རོག ལ གྱུར་པ ཤེས ནས དེ་འཕྲལ ཧང་སངས་པ རེད ། ཁོ འགྱོད་པ ཧ་ཅང ཆེན་པོ སྐྱེས ནས ཅི་བྱ་གཏོལ་མེད ངང ངུ མི་ཤེས དགོད མི་ཤེས་པ ར གྱུར ། དེ་ལྟར བཟའ་ཚང གཉིས ལ བུ བདུན མེད་པར གྱུར་པ ས དེ་གཉིས སེམས་སྡུག ཚད་མེད བྱུང་བ དང  ། སྟབས་ལེགས ནས ཁོ་གཉིས ཀྱི བུ་མོ ར ཁྲུས དབང ཞུས རྗེས རིམ་བཞིན གྲུང་ཤ དོད་པོ དང མཛེས་པ ར གྱུར ལ གཟུགས་ཐང དུ ཡང ཕྱིན་པ ས ། བཟའ་ཚང དེ་གཉིས ཀྱི སེམས་པ ཅུང བདེ་བ ར གྱུར །  ། བུ་མོ དེ ཉིན་རེ་རེ བྱས ནས འཚར་ལོངས བྱུང ཡང  ། དེ ལ གཅེན་པོ བདུན ཡོད་ལུགས ཕ་མ གཉིས ཀྱིས བཤད་མེད ལ ། དེའི་སྐོར ཤོད་མཁན གཞན མ་བྱུང་སྟབས བུ་མོ ས ཧ གཏན་ནས གོ མེད་པ རེད ། དེ་ལྟར ཡུན ཧ་ཅང རིང་པོ སོང རྗེས ཀྱི ཉིན་ཞིག གློ་བུར མི་གཞན གྱིས དེའི་སྐོར གླེང་བ བུ་མོ ས ཐོས་པ དང  ། མི དེ ས བུ་མོ ར "ཁྱོད ཤིན་ཏུ མཛེས ཤིང ཡིད་དུ་འོང་བ ཞིག འདུག སྟེ ། ཕངས་པ ཞིག ལ ཁྱོད ་ཀྱི གཅེན་པོ བདུན ནི ཁྱོད ཀྱིས རྐྱེན་པས སྡུག་པོ མྱོང དགོས བྱུང་བ རེད ཅེས བཤད །  ། བུ་མོ ར དེ་སྔ གཅེན་པོ བདུན ཡོད་པ དེ་དག མོ་རང གི རྐྱེན གྱིས སྡུག་པོ མྱོང དགོས བྱུང ལུགས བུ་མོ ས ཐོས་པ་ན ། སེམས སྡུག ཧ་ཅང ཆེན་པོ ས གཞན གྱིས གཅེན་པོ བདུན ཡོད རེད ཟེར ཡང  ། གཅེན་པོ བདུན་པོ དེ་དག ཡང་སྙིང ག་རེ བྱས་པ ཕ་མ གཉིས ནས མི ཤོད་པ འི རྒྱུ་མཚན ཅི ཡིན ཕ་མར འདྲི་བ ར ཕྱིན་པ རེད ། བཟའ་ཚང གཉིས ཀྱིས དོན དེ མུ་མཐུད གསང་ཐབས བྲལ་བ ར བརྟེན ། བུ་མོ དེ དགའ་པོ ཡོང ཆེད ། དེ་དག ཚང་མ གནམ་རྒན་མ ས བཀོད་སྒྲིག གནང་བ ཞིག དང  ། བུ་མོ སྐྱེས་པ ཡང གནམ་རྒན་མ འི དགོངས་འདུན ཡིན་པ ས ། བུ་མོ ར ལེ་ཁག ཅི་ཡང་མེད ཅེས བཤད ། འོན་ཏེ བུ་མོ ཆུང་ཆུང དེ དོན དེ ས རྐྱེན་པས སེམས་སྡུག གིས མནར ནས ཉིན་ལྟར ཉལ་ན གཉིད་མི་ཁུག་པ དང  ། ཟས ལ དང་ག མེད ཅིང  ། ང ས གཅེན་པོ བདུན རྙེད་ཐབས བྱེད ངེས ཡིན "སྙམ དུ བསམས་པ རེད །  ། དེ ཉིན ཕ་མ གཉིས ཁྱིམ་ན བསྡད མེད་པ དང བསྟུན ནས བུ་མོ ས ཁྱིམ དང བྲལ ཏེ ། མི་ཚོགས རོང་རོང གཡོ་བ འི ཕྱི ཡི འཇིག་རྟེན དུ ཕྱིན ནས ། གཅེན་པོ་ཚོ གར ཡོད གང ས ར རྩད་གཅོད བྱས་པ རེད ། བུ་མོ ས སེམས ནང གཅེན་པོ ཚོ གང དུ ཡོད ཀྱང རུང  ། ང ས རང་སྲོག འདོར དགོས བྱུང རུ ཁོ་ཚོ རྙེད་པ བྱས ནས མི ཡི གཟུགས སུ འགྱུར ནས ། ཁོ་ཚོ སྐྱིད་པོ ཡོང་བ བྱེད་དོ སྙམ དུ སེམས་ཐག བཅད་པ རེད །  ། བུ་མོ ཁྱིམ ནས ཐོན་ཁ ར ཆུང་དུས ཕ་མ ས བུ་མོ འི མཛུབ་མོ ར དཀྲིས་པ འི ཚིགས་ཁེབས ཆུང་ཆུང དེ དང  ། ལམ་བར སྐོམ་པ སེལ་བྱེད ཀྱི ཆུ ཁོག་ལྡིར གང དང  ། བཀྲེས་ལྟོགས སེལ་བྱེད ཀྱི མེན་པའོ རིང་པོ ཞིག ད་དུང དཀའ་ལས ཁག་དུས ངལ་གསོ བྱེད ཀྱི རྐུབ་སྟེགས ཆུང་ཆུང ཞིག བཅས འཁྱེར་བ རེད ། བུ་མོ ས འགྲོ གིན འགྲོ གིན འདྲི གིན འདྲི གིན རྩད་གཅོད དང བཙལ འཚོལ བྱེད་བཞིན གནམ གྱི མཐའ་བ ར སླེབས་པ དང  ། ཉི་མ འི རི་བོ བརྒལ རྗེས སྤོ་བོ ཉི་མ་ལགས ཀྱི དྲུང དུ སླེབས ། འོན་ཏེ སྤོ་བོ ཉི་མ འི བཟོ་ལྟ གཏུམ་དྲག ཧ་ཅང ཆེན་པོ ཡོད་པ འི ཐོག ཚ་དུབ ཤིན་ཏུ ཆེ་བ ས བུ་མོ སྐྲག ཐག་ཆོད དེ མྱུར་བ ར བྲོས ནས ། ཨ་ནེ ཟླ་བ འི དྲུང དུ སླེབས མོད ། ཨ་ནེ ཟླ་བ ས སྙིང་རྗེ སྤུ་ཙམ ཡང མེད་པར བུ་མོ དེ གྲང་ཟུག ཤིན་ཏུ ཆེ་བ འི འཁྱགས རི བརྒལ དུ བཅུག ཅིང  ། ལམ་སེང ཕྱིར སྐྲོད བྱས ལ ། ང ལ མི་ཤ དང ཁྲག གི དམར་དྲི ཁ བྱུང  ། ད་དུང མ ཕྱིན་ན ང ས ཁྱོད རྩ་བརླག གཏོང གི ཡིན ཞེས བུ་མོ ར བཤད་པས་ན ། བུ་མོ ས བྲེལ་འཚུབ ངང སྐར་མ འི ཚོགས ཀྱི དྲུང དུ རྒྱུགས ཏེ ཕྱིན་པ དང  ། སྐར་མ འི ཚོགས ཀྱིས བུ་མོ མཐོང་ཚེ གཅུང་མོ་ལགས ཞེས ཐད་ཀར འབོད ཅིང བྱམས་པོ བྱས་པ རེད ། སྐར་མ ཚང་མ ཚུལ་ལྡན ངང རང སོ་སོ འི སྡོད་ས ར འཁོད ལ ། ཤིན་ཏུ སྒམ་བརླིང དང ལྡན་པ ར སྣང ། ། དེ་དུས གཅེན་མོ ཐོ་རེངས སྐར་ཆེན ཡར་ལངས ནས འཕུར ཡོང སྟེ ། བུ་མོ ར ཤིང་དུམ ཐུང་ཐུང ཞིག སྤྲད་པ མ་ཟད ། ཁྱོད ཀྱིས མུ་མཐུད མདུན ལ ཕྱིན་ན ཤེལ གྱི རི ཞིག མཐོང་ཐུབ ། ཤེལ གྱི རི འི སྟེང དུ མཁར་རྫོང ཞིག ཡོད་པ དེ འི ནང་ན ཁྱོད ཀྱི གཅེན་པོ ཚོ བསྡད ཡོད རེད ། ཁྱོད ཀྱིས ཤིང་དུམ འདི སྤྱད་ན མཁར་སྒོ འི སྒོ་ལྕགས ཕྱེ ཐུབ ནས ། ཁྱོད ཀྱི གཅེན་པོ་ཚོ རྙེད ཐུབ ཅེས བུ་མོ ར བཤད་པ རེད ། བུ་མོ ཆུང་ཆུང གིས གཅེན་མོ ཐོ་རེངས སྐར་ཆེན ལ ཐུགས་རྗེ་ཆེ་ཞུ ས ནས ཤིང་དུམ ཐུང་ཐུང དེ བླངས ཏེ ལག་རས ཀྱི ནང དུ ལེགས་པ ར བསྒྲིལ རྗེས ། སྐར་མ འི ཚོགས དང གྱེས ཏེ ཤེལ གྱི རི དེ འཚོལ་བ ར ཕྱིན་པ རེད །  ། བུ་མོ ས སླར་ཡང དཀའ་ངལ ཚད་མེད ཁྱད བསད ཀྱིས ལ་ཀླུང མང་པོ བརྒལ མཐར ཤེལ གྱི རི དེ རྙེད ནས མཁར་སྒོ འི མདུན དུ ཡོང་བ ས ། དངོས་འབྲེལ སྒོ་ལྕགས བརྒྱབ ནས བཞག ཡོད་པ རེད ། བུ་མོ ས ལག་རས བཏོན ཏེ ཁ ཕྱེ་དུས ། ཡ་མཚན་པ ཞིག ལ ལག་རས ཆུང་ཆུང གི ནང དུ བསྒྲིལ་བ འི ཤིང་དུམ ཐུང་ཐུང དེ མཐོང་ས ར བསྡད་མེད ཅིང  ། ལག་རས དེ ག་དུས བཏོན་པ ཡང མ་དྲན ལ ། སེམས་བཟང་ཅན གྱི གཅེན་མོ ཐོ་རེངས སྐར་ཆེན གྱིས སྟེར་བ འི ལག་རྟགས དེ བོར་བརླག ཕྱིན་པ རེད ། ལྡེ་མིག མེད་ན མཁར་རྫོང དེ འི ནང དུ འཛུལ་ཐབས བྲལ ལ ། གཅེན་པོ་ཚོ དེ་བས སྐྱོབ་ཐབས བྲལ་བ ས ད་ཆ ག་འདྲ བྱེད དགོས་སམ ། སྤྱང་གྲུང འཛོམས་པ འི བུ་མོ ཆུང་ཆུང གིས བསམ་བློ ཞིག བཏང་བ ས ལམ་སེང ཐབས ཤིག དྲན་པ སྟེ ། བུ་མོ ས ཨམ་གཙིགས བསྡམས ཏེ རང གི མཛུབ་མོ ཆུང་ཆུང གཅིག བཅད་པ མ་ཟད ། མཛུབ་མོ དེ བཟོ་ལྟ དང ཆེ་ཆུང གཉིས་ཀ བོར་བརླག ཕྱིན་པ འི ཤིང་དུམ ཐུང་ཐུང དེ་ནང་བཞིན ལ བཅོས རྗེས ། ལེགས་པར གཞོག ཟིན་པ འི མཛུབ་མོ དེ མཁར་སྒོ འི སྒོ་ལྕགས ཀྱི ཨི་ཁུང གི ནང དུ བརྒྱུས་པ ས སྒོ དངོས་འབྲེལ བྱེ་བ རེད །  ། མཁར་སྒོ བྱེ་བ དང ནང ནས མི་ཆུང གཏེ་ལེབ གཅིག ཐོན ཡོང སྟེ ། ཁྱོད སུ ཡིན་ནམ ། འདི ར ག་རེ བྱེད་པ ར ཡོང་ངམ ཞེས བུ་མོ ར དྲིས་པ རེད །  ། བུ་མོ ཆུང་ཆུང གིས གུས་མོ ནི ཕོ་རོག བདུན་པོ དེ་དག གི གཅུང་མོ ཡིན ། གུས་མོ ས ཁོ་ཚོ འཚོལ་བ ར ཡོང་བ ཡིན ། ཁོ་ཚོ ང འི གཅེན་པོ རེད ཅེས ལན བཏབ །  ། མི་ཆུང་གཏེ་ལེབ ཀྱིས བུ་མོ ར དགོངས་པ་མ་ཚོམ ། ང་ཚོ འི སྦྱིན་བདག བཞུགས་མེད ། ཁྱོད ཀྱིས ཁོ་ཚོ ཡིན ཅིག འཚོལ དགོས ཡོད་ན ། ནང དུ བསྒུག ནས བཞུགས ཤིག ཅེས ཤོད བཞིན མི་ཆུང་གཏེ་ལེབ ཀྱིས སོ་སོ འི སྦྱིན་བདག ཕོ་རོག་ཚོ འི དགོང་ཟས གྲ་སྒྲིག བྱས ཤིང  ། དེ ས སྒྲོག་ཙེ འི སྟེང དུ སྡེར་མ བདུན སྒོར་སྒོར བྱས ཏེ བཞག་པ དང  ། སྡེར་མ ཚང་མ འི ནང ལ ཟས བླུགས རྗེས ། ཆུ པི་ཙི བདུན འཁྱེར ཡོང ནས སྡེར་མ རེ་རེ འི འཁྲིས སུ རེ་རེ བཞག་པ རེད ། བུ་མོ ཆུང་ཆུང གི སེམས ལ གང་ལྟར འདི་དག ཚང་མ ང འི གཅེན་པོ་ཚོ ར གྲ་སྒྲིག བྱས་པ ཞིག ཡིན་པ ས ། ང ས ཀུ་རེ ཞིག རྩེད་པ ར ཁོ་ཚོ ས ཅི་ཟེར མདོག་ཁ་པོ མ་རེད་སྙམ ། བུ་མོ ས དེ་སྐད བསམ་བཞིན ཐུར་མ ཆུང་ཆུང ཞིག འཁྱེར ཏེ ། སྡེར་མ ཚང་མ འི ནང གི ཟས ནས ཕྲན་བུ རེ བཟས་པ དང  ། པི་ཙི རེ་རེ འི ནང ནས ཆུ་ཧུབ ཆུང་ཆུང ཁ དོ རེ བཏུངས རྗེས ། ཆུང་དུས ཕ་མ ས བུ་མོ འི མཛུབ་མོ ར དཀྲིས་པ འི ཚིགས་ཁེབས ཆུང་ཆུང དེ འཕུད ནས པི་ཙི མཇུག ཤོས དེ འི ནང ལ བླུགས རྗེས གབ ནས བསྡད །  ། དེ་དུས ཕྱི ནས གཤོག་པ བརྡེབས་པ འི ལོབ སྒྲ དང ཕོ་རོག གི སྐད་སྒྲ ཀྭ ཀྭ ཀྭ ཞེས གྲགས་པ བུ་མོ ས ཐོས་པ དང  ། མི་ཆུང་གཏེ་ལེབ ཀྱིས བུ་མོ ར ཁྱོད ཀྱིས བསྒུག་པ་ཚོ སླེབས སོང ཞེས བཤད་པ རེད །  ། བུ་མོ ཆུང་ཆུང གིས མྱུར་བ ར སྒོ འི ཕག ཏུ གབ ནས གཅེན་པོ་ཚོ ས ཅི་ཤོད་པ དང  ། ག་འདྲ བྱེད་མིན ལ ལྐོག་བལྟ བྱས ནས བསྡད ། ཕོ་རོག བདུན གྱིས འབྲངས བསྒྲིག ཏེ འཛུལ ཡོང རྗེས སྒྲོག་ཙེ འི མཐའ ནས བསྐོར ཏེ ། རང སོ་སོ འི སྡོད་གནས ཀྱི ཐོག ཏུ འཁོད ཅིང  ། རང སོ་སོ འི སྡེར་མ འི ནང ནས ཟས བཟས་པ དང  ། པི་ཙི ནས ཆུ བཏུངས་པ རེད ། དེའི་ཚེ ཁོ་ཚོ ས གཅིག གིས གཅིག ལ བལྟ་བཞིན སུ ས ང འི སྡེར་མ འི ནང གི ཟས ནས བཟས་པ རེད ། སུ ས ང འི པི་ཙི འི ནང གི ཆུ ནས བཏུངས་པ རེད ཞེས གཅིག་མཇུག་གཉིས་མཐུད ངང སྐད བརྒྱབ །  ། ཀྭ ཀྭ ཀྭ ། ཀྭ ཀྭ ཀྭ ། ང ས ཤེས སོང ། ། མི ས ཁ བརྒྱབ་པ ཐག གིས ཆོད །  ། ཕོ་རོག བདུན་པ ས ཆུ བཏུངས ཟིན་དུས པི ཙི འི ནང གི ཚིགས་ཁེབས ཆུང་ཆུང དེ མཐོང་བ ས ཡར བཏོན ནས ཞིབ་པ ར བལྟས་པ་ན ། དེ་ནི ཁོ་ཚོ འི ཕ་མ འི ཅ་ལག ཡིན་པ ལམ་སེང ངོ་ཆོད དེ དགའ་ཚོར ཆེན་པོ ས ཨ་ལ་ལ ། ང་རང་ཚོ འི གཅུང་མོ སླེབས བཞག ད་ཆ ང་ཚོ སྐྱོབ ཐུབ སོང ཞེས བཤད་པ རེད ། གཅུང་མོ ཆུང་ཆུང གིས དེ་སྐད ཐོས་ཚེ ལམ་སེང ཕྱིར ཐོན ཡོང བས ། ཕོ་རོག བདུན་པོ ཧ་ལས ཤིང ཧོན་འཐོར་བ ར གྱུར་པ དང  ། དེ་མ་ཉིད ལ ཁོ་ཚོ མི ཡི གཟུགས སུ གྱུར་པ ར བརྟེན ། ཁོ་ཚོ དགའ ཐག་ཆོད དེ ཕན་ཚུན འཐམས འཁྱུད བྱས་པ དང ཕན་ཚུན འོ བྱས ཤིང  ། དགའ་དགའ་སྤྲོ་སྤྲོ འི ངང མཉམ དུ ཕ་མ འི ཁྱིམ ལ ལོག་པ རེད །  ། ། ། 