ར ཧུལ མཉམ དུ བོད སྐྱོད ཟིན་ཐོ བཀླགས རྗེས ཀྱི འཆར སྣང  ། –རྔ་བ རྒྱལ་ཁམས་པ ། དགེ་འདུན་ཆོས་འཕེལ མཆོག ནི ། ང་ཚོ བོད ཀྱི བསམ་བློ-འི བཀག་རྒྱ ལས བརྒལ་བ-འི མི ཤེས་རབ་ཅན ཞིག རེད ། ཁོང གིས བརྩམས་པ-འི ཀླུ་སྒྲུབ་དགོངས་རྒྱན དང  ། དེབ་དཀར ། གཏམ་རྒྱུད་གསེར་ཐང  ། གཤིས་སྤྱོད བཅས ལ བསམ་བློ-འི ཤེས་རིག གི སྒོ་མོ འབྱེད་པ-འི ནུས་ཤུགས དམིགས་བསལ་བ ཞིག ཏན་ཏན འདུག དགེ་འདུན་ཆོས་འཕེལ མཆོག གི གསུང་རྩོམ ཁག ཅིག པར་སྐྲུན བྱས་པ དང མཉམ དུ ཁ་ཅིག གིས དགེ་འདུན་ཆོས་འཕེལ ནི རྟོགས་ལྡན ཞིག དང  ། བསམ་བློ་བ ། གསར་བརྗེ་པ སོགས ཡིན་ཚུལ བཤད ནས བསྟོད་བསྔགས ཀྱིས གནམ དུ བཏེགས ཤིང  ། འགའ་ཞིག གིས དགེ་འདུན་ཆོས་འཕེལ ནི འཆལ་སྤྱོད་པ དང  ། ལྟ་ལོག་པ ། དམ་སེལ ཅན སོགས ཡིན་རབས གླེང སྟེ སྨད ནས ས་འོག རྐང་འོག ཏུ འདེད བཞིན ཡོད ། གང་ལྟར ཡང “དགེ་འདུན ཆོས་འཕེལ” ཞེས་པ-འི མིང འདི-ས བོད ཀྱི སྤྱི་ཚོགས ཆུང་ཆུང འདི འུར་ཟིང་ངེ ར བཏང བྱུང  ། ང ལ མཚོན ན དགེ་ཆོས ཀྱི གསུང་རྩོམ དང  ། དགེ་ཆོས དང འབྲེལ་བ-འི ལོ་རྒྱུས སྣ་ཚོགས ཤིག ཤེས་རྟོགས བྱུང མོད ། དོན་དངོས ཐོག དགེ་ཆོས ཀྱི ཕུགས་བསམ ངོ་མ དེ ཅི་ཞིག ཡིན་པ དང  ། རྒྱ་གར པན་ཆེན རཱ་ཧུལ གྱི གཤིས་སྤྱོད དང ལྟ་ཕུགས ཅི་འདྲ ཞིག ཡིན་མིན ད་ཕན ཐེ་ཚོམ གྱི གནས སུ ལྷག ཡོད ། སྟབས་ལེགས་པ ཞིག ལ ། ཉེ་བ-འི ཆ-ར ཨྰཅྰརྱ ཇོ་ལེབ ཆོས་འཕེལ མཆོག གིས བསྒྱུར་བ-འི “རཱ་ཧུལ་མཉམ དུ བོད་བསྐྱོད ཟིན་ཐོ ། ”ཞེས་པ-འི དཔེ་དེབ དེ མཐོང་བ-ས ། དགེ་ཆོས དང རཱ་ཧུལ སྐོར ལ འདོད་པ ཚིམ་པ-འི ཤེས་རྟོགས བྱུང ཞིང  ། སྒྱུར་དེབ འདི་ནི དགེ་ཆོས དང རཱ་ཧུལ སྐོར ལ ཉེ་བ ར བཅར་བ-འི དཔྱད་གཞི-འི ཡིག་ཆ ཁུངས་ཐུབ ཅིག ཡིན་པ ངང གིས ཚོར ཡོང  ། གཤམ ནས རྩོམ་པ་པོ རཱ་ཧུལ བརྗོད་པ-འི ཚན་པ ཁག་ཅིག འདི-ར དྲངས ཏེ ། ང་ཚོ-ས རྒྱ་གར པཎ་ཆེན རཱ་ཧུལ མཆོག ལ ཞིབ་ལྟ ཞིག བྱེད ། སྒྱུར་དེབ ལས ། ཁོང གིས ང ལ“ གླེན་རྟགས མ་སྟོན ”ཅེས བརྗོད བྱུང  ། ང-ས “ལྷ ལ གུས་འདུད བྱེད བཞིན ཡོད ”ཅེས བཤད་པ-ར ། ཁོང གད་མོ དགོད བཞིན “ལྷ ལ ཡིད་ཆེས་པ-འི དད་པ ནི སྨྱོན་པ རེད ། ཆོས ཀྱིས མགོ་སྐོར གཏོང་བ དང  ། དངུལ ལེན ཆེད དུ སྐུ རྫུན་མ ཞིག བཟོས བཞག་པ རེད” ཅེས དང  ། ང-ས “དེས་ན ལྷ་སྐུ ངོ་མ གང དུ་ཡོད དམ ”ཅེས དྲིས་པ-ར ཁོང གིས ། “དེ་ནི རླབས་ཆེན གྱི ལེ་ཉིན ཁོང ཨུ་རུ སུ-འི རྒྱལ་ས མོ་སུ་ཁོ ལ བཞུགས ཡོད་པ རེད ”ཅེས དང  ། སྐད་ཆ འདི གོ ནས ང-འི སྙིང རྨས་མ འཕར་ལྡིང བྱེད་མཚམས ཆད་པ ལྟར ང་རང ཁ ཁུ་སིམ་པོ-ར སྡོད དགོས བྱུང  ། ཡང ར་ཧུལ ལགས ཀྱིས བརྗོད རྒྱུ-ར ། “ཕེ་ནེ བྷྰ་བྷོ འི ག་རེ བྱས ནས ཁོང་ཁྲོ ལངས གི ཡོད ། ང-ས ཁྱེད་རང གི སྐྱེ་བ སྔོན་མ-འི བག་ཆགས ནོར་འཁྲུལ དེ བཅོས ནས ། ཁྱེད ལ དངོས་ཡོད ཀྱི མི་ཚེ-འི ཆོས ཀྱི རྩ་བ སློབ ཀྱི ཡོད ། བ་གླང གི ཤ ཟོས ། དར་དམར གྱི བསྟོད་གླུ ལོངས ། དེ་འདྲ བྱས ན ། ཁྱེད་རང དང རྒྱ་གར་བ ཡོངས ལ དགེ་ལེགས ཡོང ”ཞེས བཤད་པ-ས ང་རང ཁོང་ཁྲོ ཆེན་པོ ལངས ཏེ ལན འདེབས འདོད ཀྱིས ང-འི ལུས ཡོངས་རྫོགས མེ འབར་བ བཞིན འདར་སིག་སིག བྱས བྱུང  ། ཡིན་ནའང  ། སྐུ་ཞབས ཁོང གི མདུན ནས ལན་འདེབས བྱེད མ་ཐུབ་པ-ར ཕྱིར ཐོན ། ཅེས བྲིས འདུག གོང གི སྐད་ཆ དེ ནི དེབ འདི རྩོམ་པ་པོ དང པཎ་ཆེན རཱ་ཧུལ བར བྱུང་བ-འི “སེམས་གཙོ” དང  ། “དངོས་གཙོ” བར གྱི ཚ་ཤུགས ཆེ་བ-འི རྩོད་གླེང ཞིག ཡིན ནམ སྙམ ། འཕྲོས་མོལ འདི ལས ང་ཚོ-ས གསལ་བོ ཤེས ཐུབ་པ ནི ། རྒྱ་གར པཎ་ཆེན རཱ་ཧུལ མཆོག ང་ཚོ-ས ནམ་རྒྱུན གདེང་འཇོག ཞུ བཞིན་པ-འི སེམས ཀྱི དག་ཞིང ན བཞུགས་པ-འི རྒྱ་གར པཎ་གྲུབ ཅིག མ་ཡིན་པ-ར ། མིག གིས མཐོང་རྒྱུ དང ལག་པ-ས རེག་རྒྱུ ཡོད་པ-ར ཡིད་ཆེས བྱེད་པ-འི དངོས་གཙོ་པ མགོ་མཁྲེགས ཤིག དང  ། ཨུ་རུ་སུ-འི སྤྱི་ཚོགས གསར་བརྗེ་པ ལེ་ཉིན ལྷ རུ བཀུར ཞིང དམར་པོ-འི ལྟ་བ ཚེ་སྲོག གི སྙིང་བོར འཛིན་མཁན ཞིག ཡིན་པ-ར གསལ སྟོན བྱས ཡོད ། དེ་བཞིན སྒྱུར་དེབ དེ-ར ། “ང-ས ཨ་བྷ་ཡ་སིང ལགས སུ དེ འི སྐོར ཡང་ཡང དྲིས་པ-ས ། ཁོང གིས ཟེར ན ། རཱ་ཧུལ ལགས སྔོན་མ བོད ལ ཐོག་མ-ར སླེབས སྐབས ཀྱང ཁོང གིས ཅི ནུས ཀྱིས རོགས མང་བོ བྱས ཏེ ཁོང སྒེར གྱི དངུལ ཡང ལས་གཞི འདི ལེགས་འགྲུབ ཆེད བཏོན ཡོད་པ དང  ། རཱ་ཧུལ ལགས ཀྱིས དེ དུས གླ་ཆ སྟེར རྒྱུ ཁས་ལེན བྱས ན-འང  ། ཕྱིས སུ རཱ་ཧུལ ལགས ཀྱིས དངུལ ཕྱིར སྤྲོད རྒྱུ གཡོལ ཐབས བྱས་པ-འི སྐོར བཤད བྱུང  ། ང-ས སྐབས དེ-ར ཁོང གིས ཁོང་ཁྲོ-འི སྒོ ནས བཤད ཀྱི འདུག བསམ མོད ། ཡིན་ནའང  ། རྗེས སུ ང ལ ཡང ཨ་བྷ་ཡ་སིང ལགས ཀྱི ཉམས་མྱོང དེ་རག བྱུང  ། ང-ས རང་སྲོག འབེན ལ བཙུགས ཏེ དཀའ་ཁག ཆེ་བ-འི བོད དུ་འགྲོ་རྒྱུ-འི ལས་ཀ-ར ཞུགས་པ དང  ། བརྗོད་ཐབས བྲལ བ-འི དཀའ་སྡུག མང་བོ-འི གནས་སྟངས གདོང་ལེན བྱས ཏེ ཉིན་མཚན སྤྲེལ ནས དཔེ་ཆ པར་རྒྱག་པ-འི ལས་ཀ བྱས་པ ཡིན ། རཱ་ཧུལ ལགས ཀྱིས ལེགས་འགྲུབ ཀྱི དབུ་རྒྱན སྤྲས ནས ཕྱིར རྒྱ་གར དུ བདེ འབྱོར བྱུང རུང ང ལ ལེགས་གསོ-འི བྱ་དགའ སྤྲོད རྒྱུ ཕར་ཞོག གླ་ཆ-འང སྤྲོད རྒྱུ བརྗེད འདུག མི མཁས་པ ཞིག གིས ང ལ ཁ བཙུམས ནས སྡོད དགོས་པ དང  ། གལ་སྲིད ཁ བཙུམས ནས མ བསྡད ན ལམ་ཁ གཞན ནས གོ་བརྡ སྤྲོད རྒྱུ ཡིན ཞེས བཤད བྱུང  ། འདི འདྲ-འི གནས་སྟངས ཤིག གི འོག བཀུར་འོས སྤུན་གྲོགས ཀྱི བཀའ་མངགས ལྟར ཁྲག ཧུབ གཅིག འཐུངས ནས ཁ བཙུམས བསྡད་པ ཡིན ། ཕྱིས སུ རཱ་ཧུལ ལགས ལ མཇལ་འཕྲད ལན མང བྱུང ཞིང  ། བདེ་སྡུག གི བྱ་བ མང་པོ-ར འཕྲད ཀྱང ང ལ གླ་ཆ སྤྲོད དགོས་པ-འི ཞེན་ཆགས མ་བྱས་པ-ར གང་བྱུང་བ ནི བྱུང ཚར་བ རེད ། སྒོར་མོ དང སྙན་གྲགས ནི སོ་སོ-འི བསོད་ནམས ལ བརྟེན ནས རག གི རེད བསམ་བྱུང །”ཞེས བྲིས གནང འདུག གནས་ཚུལ འདི-ས ཅི་ཞིག སྟོན གྱི ཡོད་པ རེད ཟེར ན ། པཎ་ཆེན རཱ་ཧུལ ལགས ནི སྐབས རེ-ར ཁ་བཤད དོན ལ མི་གནས་པ-འི མི་གཞི སྐྱོན་ཅན ཞིག དང  ། རང ལ ལྟོས་པ-འི མི་ཚོར རྒྱུན དུ ཁྱད་གསོད མཐོང་ཆུང གཏོང་མཁན ཞིག ཡིན་པ-ར མ་ཟད ། དབང་ཆ སྒེར་གཅོད བྱེད་པ-འི བག་ཆགས ངན་པ ཐེབས ཐོག སྐུ་རླུང ཡང ཤིན་ཏུ ཚ་བོ ཡིན་པ-འི སེམས་ཚོར ཞིག རང་བཞིན གྱིས སླེབས ཡོང གི འདུག དེ་བཞིན སྒྱུར་དེབ དེ-ར ། པཎ་ཆེན རཱ་ཧུལ ལགས རྒྱ་གར གྱི བླ་མ དང  ། ཆོས་པ ། གྲྭ་པ སོགས ཀྱི མིང་ཐོག ནས གོས ངུར་སྨྲིག གོན བཞིན བུད་མེད སྟབས་ཀ གང ལྡན ལ རྒྱོ མཁན ཞིག དང  ། བོད ཀྱི ཆོས་སྡེ དང བླ་གྲྭ མང བོར དབུ་སྐོར སྐྱག་རྫུན བཤད ནས རང གི མངོན་འདོད སྒྲུབ་མཁན ཞིག ཡིན་ཚུལ ཡང་ཡང གླེང འདུག ཕྱོགས གཞན ཞིག ནས བསམ་བློ བཏང ན པཎ་ཆེན རཱ་ཧུལ གྱིས སྙིང་སྟོབས ཆེན་པོ-འི སྒོ ནས སྐུ་ངལ ཁྱད དུ བསད ཏེ གནའ་བོ-འི རྒྱ་གར གྱི ཤེས་རིག སྲུང་སྐྱོབ དང  ། ད་ལྟ-འི རྒྱ་གར གྱི མ་འོངས་པ-འི མདུན་ལམ གྱི དོན དུ ཡོད་ཚད བློས་གཏོང ཐུབ་མཁན ལྟ་བུ-ར སྣང ན-འང  ། ཁོང གི ཐུགས གཏིང ན ཡིབ་པ-འི སྲོལ་རྒྱུན གཙང་ཕྱགས དང  ། དམར་ལུགས གསར་བརྗེ བྱེད་པ-འི བསམ་བློ འདི-ས རྒྱ་གར ལ ཕན་གནོད གང ཆེ ཐག་གཅོད དཀའ་བ ཞིག རེད ། སྤྱིར་བཏང ང་ཚོ བོད་པ ཚོ རྒྱ་གར གྱི དགེ་ཕྲུག ཡིན གསུང གིན ཡོད་པ རེད ། དགེ་རྒན དང དགེ་ཕྲུག གཉིས བསྡུར་བ ཡིན ན ། བརྩོན་འགྲུས ཀྱི ཆ ནས རྗེ་བཙུན མི་ལ ལྟ་བུ-འི དགེ་ཕྲུག ཆེས ཉུང་ཤས ཤིག ལས ། རྒྱ་གར ཆོས་པ-འི བརྩོན་འགྲུས ལ འགྲན ཐུབ་མཁན དཀོན་པོ ཡིན་པ ནི ། དེང གི དུས སུ-འང རྒྱ་གར ཆོས་པ དཀའ་ཐུབ་ཅན ཚོ-འི རྣལ་མ-འི ཀུན་སྤྱོད ལ བརྟགས ན ཧ གོ ཐུབ ། པར་པ ཕེ་ནེ མི་གར་ཇི-ས མཁས་དབང དགེ་འདུན་ཆོས་འཕེལ རྗོད སྐབས ། གྲོགས “སྙིང་རྗེ་ཅན ”དང “དགེ་བཤེས” “པཎྡྲིཏ” “བདག་ཉིད་ཆེན་པོ” སོགས ཆེ་བ བརྗོད་པའི་ཚིག གིས ཡང་ཡང གླེང ཡོད ཅིང  ། ལྷག་པར ཁོང གིས དགེ་འདུན་ཆོས་འཕེལ བོད ཀྱི ཤེས་རིག འཛིན་སྐྱོང གི སྡེ ལས མཁས་པ ཡོད་པ-ར གདེང་འཇོག བྱས འདུག སྟེ ། སྒྱུར་དེབ ལས ། “ཁོང གིས བོད དང རྒྱ་གར གྱི རྩོམ་རིག དཔེ་དེབ མང་པོ བཀླགས ཡོད ། པཎྡྲིཏ ཆེན་པོ དང མཉམ དུ འགྲོགས་འདྲིས ཀྱི གོ་སྐབས མང་པོ རག་པ-ར བརྟེན ། ཁོང ནི བོད ཀྱི དགོན་པ-འི བླ་མ སྤྱིར་བཏང་བ ལས མཁས་པ ཆེ་བ རེད མཚམས རེ-ར མཁས་དབང རཱ་ཧུལ དང མཉམ དུ གནས བོ-འི ལོ་རྒྱུས དང  ། སེམས་ཁམས རིག་པ-འི སྐོར ལ རྩོད་པ ཡང བྱེད ཀྱི ཡོད ། དེ་རིང སྐད་ཆ རྙིང་པ དེ རྣམས ཚུར དྲན་གསོ གཏོང གི ཡོད ། བདག་ཉིད་ཆེན་པོ རཱ་ཧུལ ལགས དང དགེ་བཤེས དགེ་འདུན་ཆོས་འཕེལ རྣམ གཉིས གཤེགས ཟིན་པ རེད ། ཡིན་ན་ཡང  ། ང་ཚོ-ས ཁོང གཉིས ཀྱི མི་ཚེ-འི ལོ་རྒྱུས གཤིན་རྗེ-འི འཇིག་རྟེན དུ གླུ རུ བླངས ནས ཡིད ཚིམས་པ-ར བྱེད ཀྱི ཡོད ། བདག་ཉིད་ཆེན་པོ རཱ་ཧུལ ལགས ལྟ་བུ དེང་རབས ཀྱི བསམ་བློ ཡོད མཁན གྱི ཤུགས་རྐྱེན ལ བརྟེན ནས ། དགེ་བཤེས ལགས གསར་བརྗེ-འི ལམ་ཁ-ར ཕྱིན་པ རེད ། ”ཅེས བྲིས འདུག རྩོམ་པ་པོ ཕེ་ནེ མི་གར་ཇི-ས རང་ཉིད དཀའ་སྡུག གི འགྲུལ་བཞུད ཁྲོད དགེ་འདུན་ཆོས་འཕེལ དང ཟླ་ངོ མང་བོར འགྲོགས་འདྲིས བྱུང སྐབས ཀྱི བཅོས་མིན གྱི སེམས་ཚོར དང  ། རྨེང་ཚིག རྣམས ཟིན་ཐོ-ར བཏབ་པ འདི ལས ། ང་ཚོ-ས གསལ་བོར ཤེས ཐུབ་པ ཞིག ནི ། དགེ་འདུན་ཆོས་འཕེལ ནི ། མི་གཞི གུ་ཡངས་པོ ། ཐུགས་གཤིས འཇམ་པོ ། སེམས་རྒྱུད བཟང་པོ ། དངོས་ཡོད ལ ཁ ཕྱོགས་པ ། མདོར་ན ། ཁོང ནི ལྟ་བ དམར་ཕྱོགས་པ ། སྤྱོད་པ ངོ་རྒོལ་མཁན ། སྒོམ་པ གསར་བརྗེ ཞིག ལ རྒྱང་ལྟ གཏོང་མཁན ཞིག རེད ། ནམ་རྒྱུན ང-འི སེམས སུ དགེ་འདུན་ཆོས་འཕེལ གྱིས ཅིའི་ཕྱིར ཁོང མི་ལོ བཅུ་གཉིས ཀྱི རྒྱང་འགྲུལ ཁྲོད མངོན་གསལ དོད་པོ-འི སྒོ ནས སྐབས དེ-འི བོད་གཞུང དང  ། ཡང ན ། གཞུང་འབྲེལ མི་སྣ ། བོད་མི-འི ཚོགས་སྡེ སོགས སུ མཉམ་འབྲེལ་རྒྱལ་ཚོགས གསར དུ ཚུགས བཞིན ཡོད་པ དང  ། རྒྱ་གར བས རང་བཙན ལེན བཞིན ཡོད་པ ། རྒྱ་གར ཨིན་གཞུང གི དབང་ཤུགས ཉམས་རྒུད ནས ཉམས་རྒུད དུ་འགྲོ བཞིན ཡོད་པ ། རྒྱ་ནག གོ་མིན སྲིད་གཞུང འཇིག ལ ཉེ་བ སོགས ། ཛ་དྲག གི ཉེན་ཁ དང གོ་སྐབས དེ་དག ཡོངས་ཁྱབ མ་བྱས་པ ཡིན ནམ ། ཅིའི་ཕྱིར ཁོང གིས དམར་པོ-འི སྤྱི་ཚོགས རང་ལུགས ཀྱི བསམ་བློ དང  ། ནུབ་ཕྱོགས ཀྱི མང་གཙོ-འི ལྟ་བ ། བོད ལ དགོས་ངེས ཀྱི བཅོས་བསྒྱུར སོགས ཡོངས་ཁྱབ མ་བྱས་པ ཡིན ནམ ། ཁོང གིས ལྟོ་རྐྱ གོས་ཧྲིལ ངང རྒྱལ་རབས དང  ། ལོ་རྒྱུས ། ལྟ་གྲུབ ། རིག་གསར སོགས ། རྩོམ་ས ནས རྩོམ ། བསྒྱུར་ས ནས བསྒྱུར ཏེ བོད ཀྱི ཤེས་རིག ནང འོད ལམ་ལམ གྱི མུ་ཏིག རྡོག གཅིག བཞག རྗེས ། བཙོན་འོག ནས དཀའ་སྡུག དཔག་མེད མྱོང བཞིན ཐ་མ-འི ཚེ་སྲོག སྨྲེ་སྔགས དང བཅས ཆད དགོས བྱུང་པ ཡིན ནམ ། ཞེས དོགས་འདྲི མང་བོ བྱེད ཀྱིན ཡོད ། སྒྱུར་དེབ འདི བཀླགས་པ-ས ། ང-འི སེམས ཀྱི དོགས་པ རྣམས རང་བཞིན གྱིས མེད་པ-ར གྱུར ། སྒྱུར་དེབ ལས ། “ཡིན་ན་ཡང བར་སྐབས ཤིག ལ འབྱོར་ལྡན ཡིན་པ-འི དགེ་བཤེས དགེ་འདུན་ཆོས་འཕེལ གྱིས གྲྭ་པ སློང་མོ་བ ཞིག བྱས ནས རིག་པ འཚོལ བཞིན འཁྱམ ཡོད་པ དང  ། ཁོང གི ཚེ་མཇུག གི སྒྲུང དེ་བས སེམས སྡུག་བྱེད ཅིག རེད ། རྗེས སུ ཁོང གིས དེང་རབས ཆབ་སྲིད ཀྱི བསམ་བློ གང་ས-ར བསྒྲགས་པ-འི ནག་ཉེས ཀྱིས ཁོ་རང བཙོན་ཁང དུ བཅུག ནས རང་སྲོག ཤོར་བ རེད ། འདི་ནི དགེ་བཤེས དགེ་འདུན་ཆོས་འཕེལ ལགས གཅིག་པུ-ར རྒྱ་གར ནས བོད དུ ཐེངས གཉིས་པ-ར ཕྱིན ནས དེ་ག-འི བོད ཀྱི སྲིད་དབང འཛིན་མཁན ཚོ ལ འབྱུང་འགྱུར འཇིགས་སྣང ཆེ་བ-འི ཆབ་སྲིད ཀྱི རླུང་འཚུབ འོང རྒྱུ-འི སྔོན་བརྡ སྤྲོད ཆེད ཕྱིན སྐབས བྱུང་བ རེད” ཅེས གསུངས འདུག ཚིག་དུམ འདི-འི ཐོག ནས བལྟས་པ ཡིན ན ། སྐབས དེ-འི ང་ཚོ-འི གཞུང དང དཔོན་རིགས ཚོར ཤེས་རིག གསར་པ དང དུ ལེན འདོད ཀྱི སྤོབས་པ བྲལ ཞིང  ། བསམ་བློ གསར་པ-ས རང་སེམས གསོ་འདོད ཀྱི འདུ་ཤེས བག ལ ཞ སྟེ སྲོལ་རྙིང མཁྲེགས་འཛིན གྱི ཁྲིམས་ཐག ཤེས་རབ ཀྱི བདག་པོ ཚོ-འི སྐེ ལ སྐོན ཆོག་ཆོག ཡོད་པ གསལ ཡོང གི འདུག ཡང  ། སྒྱུར ལས ། “དགེ་བཤེས དགེ་འདུན་ཆོས་འཕེལ ལགས ཀྱིས ཁོང གི གྲོགས་པོ པཎྡྲིཏ འི སྐོར ངོ་སྤྲོད བྱེད སྐབས ། ཇི་ལྟར དགེ་བཤེས དགེ་འདུན་ཆོས་འཕེལ ལགས ཀྱིས བོད ཕྱི་ལོགས འཛམ་གླིང གི གནས་སྟངས ཤེས་རྟོགས བྱུང ནས བོད སྔ་སྲོལ གྱི ལམ་ལུགས རྙིང་པ རྩ་མེད བཏང ནས སླར་ཡང སྲ་བརྟན གྱི སྤྱི་ཚོགས གསར་པ ཞིག འཛུགས་སྐྲུན བྱེད་པ-འི རྨི་ལམ གཏོང གི ཡོད་པ དེ་ལྟར ཁོང གི གྲོགས་པོ ལ ཡང འདི འདྲ-འི བསམ་བློ ཡོད དང  ། ཁོང གི གྲོགས་པོ མཁས་པ འདི་ནི སྔོན་ཆད སྙན་གྲགས ཆེ་བ-འི བཀྲ་ཤིས་ལྷུན་པོ-འི ལས་སྣེ མཐོན་པོ-འི གྲས ཤིག ཡིན་པ དང  ། ཁོང གིས བསམ་བློ རྙིང་པ འཛིན མཁན གྱི བླ་མ རྣམས ལ རྒྱུན དུ རྩོད་པ དང བགྲོ་གླེང མང་བོ བྱས་པ-འི སྐོར མཐོ་རིམ མི་སྣ-ས ཤེས ཏེ ཁོང བླ་མ-འི གོ་གནས ལས མ-ར ཕབ འདུག ཁོང གི འབྲས་སྤུངས དགོན་པ-འི དགེ་རྒན ཆེན་མོ གནང རྗེས བཀྲ་ཤིས་ལྷུན་པོ-འི མཐོ་རིམ སློབ་ཕྲུག རྣམས ལ སློབ་ཁྲིད གནང སྐབས འདི་ག-འི བླ་མ ཚོགས་པ-ས ཁོང ལ ལོག་སྤྱོད ཅེས་པ-འི ནག་ཉེས བཙུགས ཏེ དགོན་པ ནས ཕུད འདུག དེ རྗེས ཁོང གིས འདི་ག-འི འབྱོར་ལྡན གྱི ཚོང་པ-འི བུ་ཕྲུག རྣམས ལ སློབ་ཁྲིད དང  ། སྨན་པ-འི ལས་ཀ གནང གི ཡོད་འདུག ཡིན་ན་ཡང ཁོང གིས དུས་ཚོད མང་ཆེ་བ དཀའ་ཁག ཆེ་བ-འི ཆོས་དཔེ སློབ་གཉེར བྱེད་པ-ར སྐྱེལ གྱི ཡོད་འདུག ཁོང རང དགོད ཞོར དུ ། “ཁྱེད་རང རྒྱ་གར དུ ཕྱིར་ལོག ནས ། ང་ཚོ བོད་མི གླེན་པ ཚོ-འི སྐོར ལ གཏམ ཉག་ཉོག ཅིག བྲིས ནས སྒོར་མོ མང་པོ འཚོལ དགོས ”ཞེས དང  ། “བོད་མི རྣམས མུན་ནག ཏུ སྡོད་པ-ར དགའ་བོ ཡོད་པ དང  ། རང གི རྣ་བ-ས ཕྱི་ལོགས འཇིག་རྟེན འཕེལ་རྒྱས ཀྱི གཏམ ཉན རྒྱུ ཡང སྡིག་པ ཞིག ཏུ བརྩི་བ རེད ། བླ་མ སུ འདྲ ཞིག གིས ཀྱང འདི་ག-འི བོད ཀྱི བླ་མ ལྐུགས་པ ཚོར ལེགས་བཅོས གཏོང དགོས་པ-འི གཏམ བཤད ཚེ ། དེ ལ ང ནང་བཞིན སྨྱོན་པ རེད ཅེས སྤྱི་ཚོགས ནས ཕྱིར་འབུད གཏོང གི རེད ། ”ཅེས གསུངས འདུག ཅེས དང  ། ཡང  ། “པཎྡྲིཏ བསམ་བློ དགེ་བཤེས ལགས གད་མོ དགོད ཞོར དུ བོད ཀྱི རྩོམ་པ་པོ ཞིག གིས བྲིས་པ-འི རྩོམ་ཡིག གི འབྲུ་དོན གསལ་པོ-ར རྟོགས མི་ཐུབ་པ དེ་ནི མཁས་པ ཆེན་པོ-ར བརྩི་བ རེད ཟེར ། ཁོང གིས རང གི རྒྱལ་ཁབ དང དཔོན་རིགས ཚོ-འི ཐོག ལ སེམས་ཁུར བྱེད བཞིན དུ དགེ་བཤེས དགེ་འདུན་ཆོས་འཕེལ ལགས ཀྱིས འདི-འི དཔོན་རིགས ཁག ལ འཕྲལ དུ འགྱུར་བ གཏོང དགོས་པ-འི དུས ལ སླེབས་པ-འི སྐོར བཤད ཡོད་པ དང  ། གལ་སྲིད འཕྲལ དུ བསྒྱུར་བཅོས མ་བཏང ན ཆབ་སྲིད ཀྱི རླུང་འཚུབ ལངས ནས རྒྱལ་ཁབ རྩ་མེད དུ་འགྲོ རྒྱུ-འི ཉེན་ཁ ཡོད་པ དང  ། གོ་མིན ཏང རྒྱ་ནག ནི རྒྱལ་ཁབ ཆེན་པོ ཞིག རེད ། དེ-འི རྐང་པ རྩ་བ ནས བཀོད ན ང་ཚོ འཛམ་གླིང དུ བཙལ ཡང རྙེད ཀྱི མ་རེད ཅེས དཔོན་རིགས ཚོ ར སྔོན་བརྡ ཞུས འདུག” གོང གི ཚིག འདི་དག དགེ་འདུན་ཆོས་འཕེལ དང  ། བསམ་བློ དགེ་བཤེས ། རྩོམ་ཡིག འདི འབྲི་མཁན ཕེ་ནེ མི་ཁར་ཇི བཅས མཉམ་འཛོམས སྐབས ཀྱི མཐོང་ཐོས སྐོར ཟིན་བྲིས བཏབ་པ ཞིག རེད ། ང-ས དགེ་ཆོས བཞུགས སྐབས འབྲས སྤུངས སུ བསམ་བློ དགེ་བཤེས ཞེས ཞུ་པ-འི འཆར་སྣང ཆེན་པོ་ཅན ཞིག ཡོད་པ དེ ད་ལན མ་གཏོགས ཤེས མ་ཐུབ ། ང-ས གོ མྱོང་བ ཞིག ནི ། བསམ་བློ མི་ཐུང དང  ། ཀླུ་འབུམ མི་རྒོད ཅེས་པ-འི མི གཉིས ཀྱི སྐོར ལ བཤད་པ-འི སྒྲུང་གཏམ ལྟ་བུ ཞིག ཡིན ། ཅིག བྱས ན བསམ་བློ དགེ་བཤེས འདི སྒྲུང་གཏམ ནང གི བསམ་བློ མི་ཐུང དེ ཡིན སྲིད ། གང་ལྟར ཡང  ། དགེ་ཆོས ནི ཀུན ལ ཡོངས་གྲགས ཀྱི མཁས་པ ཆེན་པོ ཞིག རེད ། ཕེ་ནེ མུ་ཁར་ཇི-ས ངོ་སྤྲོད ལ བལྟས ན བསམ་བློ འདི-འང མཁས་ཆེན ཞིག ཡིན་པ གསལ་བོ རེད ། བསམ་བློ དགེ་བཤེས ཞེས ཞུ་བ འདི-འི སྐོར རྒྱུས་མངའ་ཅན ཡོད ན མཚམས་སྦྱོར རེ བྱེད་རྒྱུ གལ ཆེན་པོ-ར མཐོང སོང  ། སྐབས འདི-ར ང-འི སེམས ལ དྲི་བ ཞིག དབང་མེད དུ འཆར ཡོང་བ ནི ། གལ་སྲིད བསམ་བློ དང དགེ་ཆོས ལྟ་བུ-འི ཤེས་རབ དང འཆར་སྣང འདྲེས་པ-འི དགོངས་པ ཆེན་པོ བཞེས་མཁན དེ་ཚོ-འི ལམ་སྟོན ལ གོ་ཤེས ལག་བསྟར རེ བྱས ཡོད་པ-འི དབང་དུ་བཏང ན ། ང་ཚོ ད་ལྟ-འི བོད ཀྱི གནས བབ དེ ཡང་སྙིང ཅི་འདྲ ཞིག གི ངོ-ར གནས ཡོད དམ ། ཡང  ། སྒྱུར་དེབ ལས ། རཱ་ཧུལ ལགས དང དགེ་བཤེས དགེ་འདུན་ཆོས་འཕེལ གཉིས ཀྱིས ཟ་མ ཟ་ཞོར དུ མི་ཚེ-འི བརྗོད་གཞི ཆེན་པོ ཞིག གི ཐོག ལ གླེང་མོལ བྱེད འགོ ཚུགས ། ཡུད་ཙམ རིང དགེ་བཤེས ལགས ཀྱི སྐད་ཆ-ར ཉན ནས ཤེས་རྟོགས བྱུང་བ ནི ཨ་མདོ བླ་མ-ས དགེ་བཤེས དགེ་འདུན་ཆོས་འཕེལ ལགས རང་ཡུལ དུ ཕྱིར ལོག རྒྱུ-འི རེ་སྐུལ ཞུས འདུག ཀྱང  ། ཁོང གིས ལོ མང་པོ-ར ཤེས་ཡོན སྦྱངས ནས སླར་ཡང ལམ་སྲོལ རྙིང་པ-འི བླ་མ ཚོ དང མཉམ དུ འདུག་འདོད མེད་པ རེད འདུག མཁས་དབང འདི གཉིས ཀྱིས བོད་སྐད དང དབྱིན་སྐད དུ གླེང་མོལ གནང་བ-ས གཏམ ཆ་ཚང གོ མ་ཐུབ ཀྱང  ། ཐེངས གཅིག པཎྡྲིཏ དགེ་བཤེས དགེ་འདུན་ཆོས་འཕེལ ལགས ཀྱི སྐད་ཤུགས ཆེན་པོ-ས ། “ལྭ་བ ལྷོད་པོ-འི ཐོག རས་ལྷབ རིང་པོ ཞིག གྱོན ནས རྔ་རྡུང ཞོར གཞུང འཛིན རྒྱུ ད་ལྟ-འི ཆ-ར མི་སྲིད་པ ཞིག རེད ། མི ཆེ་ཆུང ཡོད་ཚད ཀྱི སེམས ལ རང་དབང གི རྦ་རླབས འཁྱིལ བཞིན ཡོད་པ རེད ། མི་མང ལྐུག་པ-ར བཏང ནས འཕྲོག་བཅོམ བྱེད་པ-འི ལས་ཀ གཡུགས ཏེ ། གལ་སྲིད རྒྱལ་ཁབ གཉིད ལས དཀྲོག རྒྱུ-འི བྱ་བ-ར རྩོམ ན ། ཕལ་ཆེར ང་ཚོ-འི རྒྱལ་ཁབ སྐྱོབ ཐུབ ཀྱི རེད །”ཟེར ། རྩ་ཆེ-འི གཏམ འདི ཉན ནས རཱ་ཧུལ ལགས ཀྱང ལུས དྲང་པོ-ར བསྡད ཏེ ། གྲི་ཐུང གིས ར་ཤ སྐམ་པོ-འི བྲང་ཤ གཏུབ ཞོར དུ བརྗོད རྒྱུ-ར ། “ལོ་ངོ སྟོང་ཕྲག མང་པོ-ར ཕྱིན་པ-འི གྲྭ་པ-འི ཚུལ་འཆོས ཀྱི བྱ་བ གཡུགས ནས རྒྱལ་ཁབ ཀྱི སྲང་ལམ དང  ། གྲོང་གསེབ རེ་རེ ལ བརྒྱུགས ཏེ མི ཡོད་ཚད ཀྱི སེམས ནང ལ རང་དབང གི མེ་སྒྲོན ཤོག དང  ། ཁྱེད ཀྱིས ཧི་མཱ་ལ་ཡ-འི འདི་ཕྱོགས ཀྱི ཐང་ཆེན འདི-ར འཐབ་འཁྲུག གི གཡུལ་ས ཟོས ཤོག དང  ། ང-ས ཕར་ཕྱོགས རྒྱ་གར དུ་མ ཧྰ་བྷ་ར་ཏ-འི འཐབ་འཁྲུག སློང རྒྱུ ཡིན །”ཞེས དང  ། བདག་ཉིད་ཆེན་པོ རཱ་ཧུལ ལགས ཀྱི མིག་མདངས ཆེ ཞིང  ། ཚོར་ཤུགས ཀྱི གདོང དམར་པོ-ར གྱུར་པ མཐོང ནས ང་རང ཅུང་ཟད སྐྲག་སྣང སྐྱེས བྱུང  ། འདི་འདྲ-འི སྐྱེས་བུ ཆེན་པོ ལོ རྒན་པ-ར གྱུར རུང ད་དུང དམག གི ལྷ་མོ ལྟར འགྱུར ཐུབ བམ ཞེས སྐད དམའ་མོ-འི སྒོ ནས དྲི་ཚིག འདི ཁ ནས ཤོར ། ཁོང གིས ཁུ་ཚུར དམ བཅངས ཀྱིས ཡར བཀྱགས ཏེ ། “ཕེ་ནེ་བྷཱ་བྷོ འི ལགས ། གལ་སྲིད ། ཕྲེང་བ གཡུགས ནས ལག་པ-ར ལྕགས་སྒྲོག དང  ། སྐེ ལ རཀཥ འི ཕྲེང་བ-འི ཚབ ལ དཔྱང་ཐག བཏགས ནས ཤི ཕོད ན མི་ཚེ ནི བསྔགས་པ-ར འོས ། ད་ལྟ-འི བར དྲང་སྲོང བྱས ནས རང གི ཆེད དུ སློང་མོ བྱས་པ དང  ། དེང ཕྱིན་ཆད འཐབ་རྩོད་པ བྱས ནས རང གི རྒྱལ་ཁབ ཀྱི རང་དབང འཐོབ ཆེད འཐབ་རྩོད་པ བྱ རྒྱུ ཡིན ། མི འབུམ་ཕྲག དང སྟོང་ཕྲག མང་པོ-འི ལྟོགས སྡུག སེལ ཆེད བག་ལེབ སྤྲོད རྒྱུ-འི བསམ་བློ བཟུང ནས རླུང་འཚུབ ཅིག གཡུག རྒྱུ རེད ། ”ཟེར ། ཚིག འདི་ཚོ ཀློག གིན ཀློག གིན ང-འི སེམས ངོ-ར ཡང་ཡང འཆར འོང་པ ནི ། པཎ་ཆེན རཱ་ཧུལ ལགས ལྟ་བ-འི དོན དུ སྐེ ལ ལྕགས་སྒྲོག བསྐོན ཏེ རྒྱ་གར གྱི དམག་མི-ས ཁྲིད བཞིན ཡོད་པ དང  ། མཁས་དབང དགེ་འདུན་ཆོས་འཕེལ མཆོག ཀྱང ལྟ་བ-འི དོན དུ བཙོན་ཞབས ཤིག ན ཚེ་སྲོག གི སྐུད་ཐག ཕྲ་མོ དཀའ་སྡུག གི ཆུ་མཚོ-འི གཏིང ནུབ བཞིན ཡོད་པ-འི ངང་ཚུལ དྲན བྱུང  ། དགེ་འདུན་ཆོས་འཕེལ མཆོག དགུང ན ཕྲ་མོ-འི སྐབས ། དྷི་ཚ དགོན ། ཡ་མ བཀྲ་ཤིས་འཁྱིལ ། བླ་བྲང བཀྲ་ཤིས་འཁྱིལ སོགས སུ ནང ཆོས སློབ་སྦྱོང བྱས ཡོད ཅིང  ། ཡོངས་གྲགས ཁོང ནི རྡོ་བྲག རིག་འཛིན འཇིགས་མེད བསོད་ནམས རྣམ་རྒྱལ མཆོག གི ཡང་སྲིད ཡིན་པ-ར བཤད་སྲོལ ཡོད་པ དང  ། སྐབས དེ-འི རྙིང་མ-འི བླ་ཆེན རྡོ གྲུབ་ཆེན འཇིགས་མེད བསྟན་པའི་ཉི་མ དང  ། ཉག་བླ གཏེར་སྟོན བསོད་རྒྱལ གཉིས ཀྱང ཁོང རྙིང་མ-འི བླ་མ ཞིག གི ཡང་སྲིད དུ ངོས་འཛིན གནང ཡོད ཚོད ལ ། ཁོང གི ཕ་མ གཉིས ཀྱིས ངོས་ལེན གནང མེད་པ-འི ཤོད་སྲོལ ཞིག འདུག གལ་སྲིད རྡོ་བྲག རིག་འཛིན ཉིད ཀྱིས གསུངས་པ ལྟར ཁོང རྡོ་བྲག རིག་འཛིན གྱི སྤྲུལ་སྐུ ཡིན་པ-ར ཆ་འཇོག བྱས ན ། རྡོ་བྲག དགོན་པ-ས ངོས་ལེན ཡོད ངེས ལ ། དགེ་ཆོས ཁོང དབུས་གཙང ཁུལ དུ ཕེབས བཞུགས སྐབས ། རྡོ་བྲག དགོན་པ-ས སྐུ་བདག ཁྲི་འདོན མཛད་སྒོ སོགས སྤེལ མྱོང་བ-འི ལོ་རྒྱུས ཤིག མཐོང མ་མྱོང  ། འོན་ཀྱང  ། དགེ་ཆོས རང་ངོས ནས ཁོང ཨ་མདོ-འི དགོན་པ ཆུང་ངུ ཞིག གི བླ་མ ཡིན་པ དང  ། ཁོང གི གྲུབ་མཐའ སྔགས རྙིང་མ-ར གཏོགས་ཚུལ གསལ་བོ ར བཤད ཡོད་པ སྒྱུར་དེབ ལས འདི-ར བཏོན ན ། སྒྱུར་དེབ དུ ། “ཆོས་ལུགས ལེགས་བཅོས ཀྱི བྱ་འགུལ འདི་ནི བོད དུ ཆོས་ལུགས གསར་བརྗེ གལ ཆེན ཞིག དང  ། ལོ་རྒྱུས ཀྱི འགྱུར་བ ཞིག རེད འདུག ལྟ་བ མཁྲེགས་འཛིན་མཁན ཚོ ས རྒོལ་བ བྱེད་པ-ར མ ལྟོས་པ-ར ། རླབས་ཆེན གྱི བླ་མ རྣམ་པ-ས ཞི་བག གི ལམ ནས ཆོས་ལུགས ལེགས་བཅོས ཀྱི བྱ་བ འདི བསྒྲུབས འདུག དེ་བཞིན རང གི རྒྱལ་ཁབ དང སྤྱི་ཚོགས གཉིས དག་སེལ གནང་བ རེད ། སྔ་སྲོལ རྙིང་པ-འི ལུགས ལ ཡིད་ཆེས བྱེད་མཁན ཚོས རང གི ལུགས་སྲོལ རྙིང་པ འཛིན ཆོག་པ-འི རང་དབང སྤྲད དེ ། དཀའ་ཁག ཆེ་བ-འི བྱ་བ འདི སྒྲུབ་པ-ར ཁྲག གི ཆུ རྒྱུག མ་དགོས་པ-ར (གསར་རྙིང )ལེགས་ཞན གྱི ཆོས་བརྒྱུད གཉིས མཉམ དུ ཕྱིན ནས ། ག་ལེར ལྟ་གྲུབ ལེགས( གསར) པ-འི ཆོས་བརྒྱུད དེ འཕེལ་རྒྱས བྱུང་བ རེད ། ”ཡིན་ན་ཡང ནང་པ-འི གསང་སྔགས ཀྱི ཆོས་བརྒྱུད ལ དད་པ བྱེད་མཁན ཚོ སྐབས དེ་དུས ཀྱང བོད ནང དུ ཡོད འདུག འདི་ག-འི ངོར དགོན་པ-འི གྲྭ་པ ཚོ ཡང ཆོས་བརྒྱུད འདི-འི རྗེས འབྲངས་པ རེད ། ང་ཚོ-འི དགེ་བཤེས ལགས ཀྱང གནའ་བོ-འི གསང་སྔགས་རྙིང་མ-འི ལྟ་བ-འི ཕྱོགས སུ གྱུར ཡོད་པ དང  ། ངོར དགོན་པ-འི གྲྭ་བ དང འབྲེལ་བ བྱུང་བ ནས བཟུང  ། ཁོང གིས མངོན་གསལ དོད་པོ-འི སྒོ ནས རང་ཉིད གསང་སྔགས་པ ར ངོས་འཛིན བྱེད ཀྱི འདུག ཅེས བྲིས འདུག དེ་ལྟར དགེ་ཆོས རང་ངོས ནས རང་ཉིད རྙིང་མ-འི བླ་མ ཞིག དང  ། གྲུབ་མཐའ རྙིང་མ-ར གཏོགས་པ ། དེ་ལས ཀྱང སྔགས་འཆང གོས་དཀར ལྕང་ལོ་ཅན གྱི སྡེ-ར གཏོགས ཤིག ཡིན་པ-ར ཤུགས ཀྱིས ཞལ་བཞེས གནང འདུག ཀྱང  ། ཡ་མཚན་པ ཞིག ནི ། ཁོང་ཚོ དབུས་གཙང ཕྱོགས སུ འགྲུལ་བཞུད བྱས་པ-འི ཟིན་ཐོ འདི-འི ནང སྔགས རྙིང་མ-འི གྲྭ་ས དགོན་སྡེ གང གི ནང དུ སོང ཡོད་མེད ཅིའང གསལ་ཁ མེད་པ རེད ། གོང གི ངོར དགོན་པ ཞེས་པ དེ ས་སྐྱ-འི ས་ངོར་ཚར གསུམ ཞེས་པ-འི ངོར དེ ཡིན སྲིད ། དེ ཡིན ན དེ སྔགས གསར་མ དཔལ་ལྡན ས་སྐྱ-འི ཁོངས་གཏོགས ཡིན་པ ཡོངས་གྲགས རེད ། དེ་བཞིན སྤོས་ཁང དགོན་པ-འང སྔོན རྙིང་ཐིག ཕྱག་བཞེས གནང་ས ཞིག ཡིན་ནའང  ། དུས་ཕྱིས དགེ་ལྡན ཕྱག་ཆེན ཉམས་བཞེས གནང གི ཡོད་པ རེད ། དེབ འདི ལས་འཕྲོ-ས ཏེ གླེང་སློང བྱེད དགོས་པ མང་བོ འདུག རུང  ། དུས་ཚོད ཀྱི དབང གིས མཚམས འདི ནས འཇོག རྒྱུ ཡིན ། སྤྱི-འི ཆ ནས ཞུས ན བརྗོད་བྱ རྗོད་བྱེད གང་ཅི-འི ཐད ནས ཤིན་ཏུ ཡག་པོ བྱུང འདུག ཕེ་ནེ མི་ཁར་ཇི-ས བོད ཀྱི སྣོད་བཅུད གཉིས ཆ རྩོམ་རྩལ གྱི ལམ ནས བཤད ཡོང དུས ། ནག་མོ-འི ཁོལ གྱི “སྤྲིན་གྱི་ཕོ་ཉ” ལྟར སྙན ཞིང ཡིད ལ འཇེབས་པ ཞིག རེད ། དག་ཆ ཡག་པོ ཡོད་པ དང  ། ཐ་སྙད སྤྱོད་སྟངས གོ བདེ་བོ ། ཚིག གི སྡེབ་སྦྱོར ལེགས་པ ། ཟུར་མཆན ལྟ བདེ་བོ སོགས ཀྱིས སྒྱུར་དེབ འདི ཕྱོགས ཡོང ནས སྙིང་རྗེ་བོ དང ཀློག སྤྲོ་བོ ར བཟོས འདུག ཀྱང འང ཡང གསུམ གྱི སྦྱོར ལུགས དང  ། བྱ་ཚིག གི འགྲོ་སྟངས འགའ་རེ-ར དག་སེལ བྱེད དགོས་པ-འང མཐོང  ། དེ་མིན ཁོང་ཚོ ཕེབས ཡུལ ས་གནས ཁ་ཅིག གི མིང རྒྱ་སྐད ལྟར རང་སོར བཞག་པ-ས ས་གནས དེ ད་ལྟ-འི གང་ཞིག ཏུ ཡོད་མེད དང  ། དགོན་སྡེ-འི འགའ་རེ-འི བླ་མ གཙོ་བོ-འི མཚན ཡང བོད་སྐད ལྟར གསལ་བོ ཞིག མ་བྱུང་བ རེ་ཟུང འདུག བསམ སོང  ། སྒྱུར་པ་པོ ཇོ་ལེབ ཆོས་འཕེལ མཆོག གིས སློབ་གཉེར གྱི དཀའ་སྤྱད མང བོ-འི ཞོར ནས ། བོར་བརླག ཏུ འགྲོ ལ ཉེ་བ-འི ཡིག་ཆ གལ་ཆེན འདི བསྒྱུར གནང་བ མ་ཟད ། པར་སྐྲུན འགྲོ་གྲོན ཡང ཁོང རང་ཉིད ཀྱིས བཏང སྟེ པར དུ བཏབ འདུག་པ བཅས ། ཁོང གིས ང་ཚོ-ར བཅངས་པ-འི བརྩེ་སེམས དང  ། ལྷག་བསམ ། སྙིང་སྟོབས བཅས ལ རྗེས སུ ཡི རང ཞུ-འོ །  ། དགེ་འདུན་ཆོས་འཕེལ གྱི ཐུགས་བསྐྱེད དང སྨོན་ལམ ཅི་ཙམ རྒྱ ཆེ རུང  ། ཁོང རང་ཉིད ཀྱི རྨེང་ཚིག ལྟར “ཁ སྲུབས བལྟས ཀྱི ལུང་པ ནས ། མེ་ཏོག སྙིང་རྗེ་བོ དེ བདེ་ཐང ངང ཁ་འབུས ཐུབ མེད ལ”  ། ཁོང གིས རྨིས ཟིན་པ-འི རྨི་ལམ དང  ། བཞེངས ཟིན་པ-འི འཆར་སྣང དེ་ཚོ མངོན འགྱུར བྱུང མ་ཐུབ་པ ནི ། ཅི་འདྲ-འི ཕངས་པ ལ ། ཏག་ཏག “རིན་པོ་ཆེ-འི བུམ་བཟང ”ཞིག ས ལ བརྡབ སྟེ འཕྲོ་བརླག ཏུ སོང འདུག དགེ་འདུན ཆོས འཕེལ ། བོད ཀྱི ས་སྲོད ན ཡུད་ཙམ འཁྱུགས་པ-འི སྐར་མདའ འོད ཆེན ། 