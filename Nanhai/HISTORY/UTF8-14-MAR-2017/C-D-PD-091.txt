བུ་ཆུང མཐེབ ཏོག གི ལམ་འགྲོ ། ༄༅ ། །མདང་ནུབ ང ལ ང་ཚོ ར བུ ཞིག བྱུང་བ འི གཉིད་ལམ ཞིག བཏང བྱུང  ། འོན་ཀྱང བུ དེའི ཆེ་ཆུང ནི ཞ་སྙུག ཙམ་ལ ས མི་འདུག ཅེས ། ཞིང་པ འི བཟའ་ཟླ ས དབུགས་རིང ཞིག གཏོང གིན དུ བཤད ། འོན་ཀྱང ཞིང་པ བཟའ་ཟླ ས བུ དེ ང འི མཐེ་བོང ཙམ་ལ ས མེད ཀྱང གང་ལྟར ང་གཉིས ཀྱི ཕྲུ་གུ ཡིན་པ ས ང་རང གང་ཡང བསམ་པ མི་འདུག ཅེས བཤད མ་ཐག མིག་ལམ དུ འོད་ཆེམ་ཆེམ དུ འཕྲོ་བ འི ཚོར་སྣང ཞིག དང ལྷན་དུ ཞིང་པ སྐྱེས་པ དེའི ལག་པ འི ནང་དུ ཕྲུ་གུ ཆུང་ཆུང ཞིག མངོན་པ དང  ། དེའི ཆེ་ཆུང དེ དངོས་འབྲེལ ཞིང་པ འི མཐེ་བོང ཙམ་ལ ས མེད ། དེ་ནི ཁོང གཉིས ལ ལྷ་ཡུལ ནས བཏང་བ རང རེད ། ཞིང་པ སྐྱེས་མ དེས སྟར་ཁ འི པགས་པ ལས་བཟོས་པ འི ཉལ་ཁྲི དང སྐྲ འཆིང ལས་བཟོས་པ འི གྱོན་གོས འདྲ་མིན བཟོས ཡོད ། ད་དུང སྐྱེས་མ ས རྩེད་ཆས ལ ཚོན་ཁྲ ཅན གྱི སྲན་མ ས སྤོ་ལོ བཟོས་པ དང ཡང བ་དམ གྱི པགས་པ ས གྲུ་གཟིངས བཟོས་པ རེད ། ཞིང་པ སྐྱེས་མ ནི ཁོང གཉིས ལ ལྷ་ཡུལ ནས གནང་བ འི བུ་ཆུང དེ ཡོད་པ ར ཧ་ཅང དགའ་པོ བྱུང་བ མ་ཟད བུ དེའི མིང ལ བུ་ཆུང མཐེབ ཏོག ཅེས བཏགས ། ཉིན་ཞིག ཞིང་པ ས ཁོང་ཚོ འི ནང གི ཐེར་གེ དེ བཏང ནས གྲོང་ཁྱེར ནང་དུ ལས་དོན ཞིག གི ཆེད་དུ འགྲོ་དགོས ཀྱི ཡོད ། འོན་ཀྱང ཁོང་གི ལུས་པོ བདེ་པོ མེད་པ ས བཟའ་ཟླ ས ངལ་གསོ རྒྱག དགོས ཞེས བཤད ཀྱང ཁོང་གི ས དེ་རིང ངེས་པར་དུ མ ཕྱིན ན ལས་ཀ དེ ཧ་ཅང གི གལ་ཆེན་པོ ཡིན ཞེས བཤད ། སྐབས་དེ ར བུ་ཆུང མཐེབ ཏོག གིས ། ང་རང རྟ འི རྣ་མཆོག ནང་དུ ཞོག དང ཐེར་གེ དེ ངས གྲོང་ཁྱེར དུ བཏང ཆོག ངས པ་ལགས ཀྱི རྟ ལ ཁ་ལོ གཅུ སྟངས ཚང་མ ཤེས ཀྱི ཡོད ཅེས བཤད་པ དང སྦྲགས རྟ ལ བེད་སྤྱོད གཏོང་བ འི མིང་ཚིག རྣམས ཀྱང བསྐྱར་ཟློས བྱས བུ འི འཇོན་ཐང དང ཤེས་རབ ལ ཕ་མ གཉིས ཡིད་ཆེས ཡོད སྟབས བུ་ཆུང མཐེབ་ཏོག རྟ ཡི རྣ་མཆོག ནང་དུ བླུགས ནས ལས་དོན སྒྲུབ་པ ར བཏང་བ ས འགྲུལ་པ རྣམས ཀྱིས ཐེར་གེ ཁེར་རྐྱང ཞིག གྲོང་ཁྱེར ནང་དུ འགྲོ་བ ར ཡ་མཚན ཆེན་པོ ས ལྟ བཞིན ཡོད ། ཁོང་ཚོ འི སེམས ལ ཐེར་གེ དེ རྫུ་འཕྲུལ ཞིག་གིས གྲོང་ཁྱེར ནང་དུ གཏོང གི མེད དམ སྙམ ། བུ་ཆུང མཐེབ་ཏོག གིས ལས་དོན ཚང་མ ལེགས་གྲུབ བྱས་ནས ནང་དུ ལོག ཡོང་དུས སྐྱེས་མ ས དགའ་སྤྲོ རབ་ཏུ་འཁོལ བཞིན བུ ལ་སྒོ ང བག་ལེབ ཞིམ་པོ ཞིག ཆེད་མངགས བཟོས ཉིན ཞིག མི གཉིས ཀྱིས བུ་ཆུང མཐེབ་ཏོག རང་གི པ་ལགས ཤིང བཤགས བཞིན་པ འི ཉེ་འགྲམ ཞིག གི སྟེང དུ བསྡད ཡོད་པ མཐོང  ། མི གཅིག གིས ། གལ་ཏེ ཁྱེད་ཀྱི ས ང ལ ཐེའུ་རང དེ སྤྲད་པ ཡིན་ན ངས ཁྱེད ལ གསེར གྱི དོང་ཙེ ཞིག རིན་པ ར སྤྲད ཆོག ཅེས བཤད ། ཞིང་པ སྐྱེས་པ ས དེ་ལ མོས་མཐུན ཡེ་ནས མ་བྱས ཀྱང བུ་ཆུང མཐེབ་ཏོག གིས ། པ་ལགས ལ ། ང་རང ཕྱི་ལ འགྲོ འདོད ཡོད ། དེ་ནི ང འི གོ་སྐབས ཡག་པོ ཞིག རེད ། ངས རྗེས་སུ ཚུར བྲོས ཡོང ཆོག ཅེས བཤད ། དེར་བརྟེན མི དེས གསེར གྱི དོང་ཙེ ཞིག སྤྲད དེ བུ་ཆུང མཐེབ་ཏོག ཁོ འི ཞྭ་མོ འི མཐའ་འཁོར སྟེང བཞག ནས བསྐྱོད ། བུ་ཆུང ཐེབ་ཏོག ནི ཞྭ་མོ འི སྟེང ནས མཐོང་རྒྱ ཆེན་པོ བྱུང སྟེ སྤྲོ་སྣང རབ་ཏུ་འཕེལ ། འོན་ཀྱང མི དེས བུ་ཆུང དེ ཁྲོམ ལ བཙོང་པ ར འཁྲིད རྩིས ཡོད་པ ཤེས དུས གཞི་ནས ཞེད་སྣང ཆེན་པོ སྐྱེས ། མི དེས རང་ཉིད་ཀྱི ཞྭ་མོ མར་ཕུད དུས བུ་ཆུང མཐེབ་ཏོག གིས ཞྭ་མོ འི སྟེང ནས མཆོངས ཏེ བྲོས ཕྱིན ། བུ་ཆུང མཐེབ ཏོག གིས རྩྭ ལྗང གི ལོ་མ འི ཁྲོད ནས གང མགྱོགས བྲོས བཞིན རང་ཉིད མི་རྒན ནང་བཞིན གོམ་ཞེང ཆེན་པོ སྤོས ནས འགྲོ ཐུབ་མཁན ཞིག ཡིན་ན ཅི་མ་རུང སྙམ ། ཚ་ཟེར ཉི་མ འི འོད་ཟེར ནང བུ་ཆུང མཐེབ ཏོག ཚ་བ ས རབ ཏུ གདུང་བ ས གང་སར ཕར་ཚུར ལྟ དུས ཙི་ཁུང ཞག རྙེད་པ དང དེའི ནང འགྲོ དུས ཙི་ཙི ས བུ་ཆུང མཐེབ ཏོག ལ སྣེ་ལེན གཟབ་རྒྱས ཞུས ། བུ་ཆུང ཐེབ ཏོག གིས དེ་ག ར ངལ་གསོ ཡག་པོ ཞིག བརྒྱབ རྗེས མུ འཐུད ནས རང་ཉིད་ཀྱི ལམ་བུར ཞུགས ། མཚན་མོ འི དུས བུ་ཆུང མཐེབ་ཏོག གིས གྲང་རླུང དང རང་བྱུང འཇིགས་པ ལས གྲོལ་ཆེད དུང་དཀར འབུ་འཁྲིལ གྱི ཤུབས ནང ཤིང་ལོ ས ཉལ་ཆས ཀྱི ཚབ་བྱས ཏེ ཉལ ནས མཚན་མོ བསྐྱལ ། ཕྱི་ཉིན ཞོགས་པ བུ་ཆུང མཐེབ ཏོག ཡུན་རིང གི འགྲུལ་བཞུད བྱས་མཐའ ར རང་ཁྱིམ དུ སླེབས ། དེར་བརྟེན ནང་མི གསུམ་པོ ཧ་ཅང གི དགའ་པོ བྱུང  ། ཉིན་ཞིག ཞིང་པ སྐྱེས་མ ས རང་གི བུ་ཆུང ཁྲིད དེ བ་ཕྱུགས ཀྱི འོ་མ འཇོ་བ ར བསྐྱོད ། ནམ་མཁའ སྔོ་ཞིང དྭངས ལ ཉི་འོད རབ ཏུ བཀྲ་བའི་འོག མེ་ཏོག གསོས་པ འི དྲི་ཞིམ འཐུལ ནས ཡོད ། ཞིང་པ སྐྱེས་མ ས རང་གི བུ བ་ཕྱུགས ཀྱིས རྡོག རྫིས བཏང མི་ཡོང་ངམ སྙམ ནས མེ་ཏོག གི འདབས མར བཏགས ནས མེ་ཏོག སྟེང སྡོད དུ འཇུག ནས བཞག སོབ ལ འཇམ་པ འི མེ་ཏོག གི ཟེའུ་འབྲུ འི སྟེང ཧ་ཅང སྐྱིད་པོ བྱུང་བ མ་ཟད རླུང་བུ དལ་བུ ས ལྡེམ་ལྡེམ གཡོ དུས བུ་ཆུང མཐེབ ཏོག མེ་ཏོག སྟེང གཉིད དུ ཡུར ། སྐྱེས་མ ནི་ལ ས ཀར འགོ འཁོར ནས དུས་ཡུན རིང་པོ འགྲོ དུས བུ་ཆུང མཐེབ ཏོག གཉིད་ལམ སྐྱིད་པོ བཏང ནས མཐར གཉིད སད དུས ཀྱང སེམས་ནང སྤྲོ་སྣང ཤིན་ཏུ་ཆེ་བ ས གླུ་དབྱངས ཅི་གར ལེན་པ ས དེ་ནི དངོས་འབྲེལ དངུལ གྱི གླིང་བུ ལས བཏང་བ འི དབྱངས་བདུན འཛོམ་པ འི རོལ་མོ དང ཡོངས་སུ མཚུངས ། སྐབས་དེ དུས བ་ཕྱུགས ཀྱིས རྣ་བ ར སྙན་པ འི གླུ་དབྱངས ཉན་པ ར ཡོང་བ དང སྦྲང་ནོར་བུ ས ཀྱང གླུ་དབྱངས ཉན་པ ར ཡོང གི ཡོད ། གྲོགས་པོ བ་ཕྱུགས ཀྱིས བུ་ཆུང མཐེབ ཏོག གི འཁྲིས་སུ ཡོང ནས བཤད དོན ། ཁྱེད་རང གིས ང ལ གླུ་གཞས ཤིག སློབ གནང་ན ཡོང གི རེད དམ ཞེས དྲིས ། བུ་ཆུང མཐེ ཏོག གིས བྱས་ན ཡོང་ང  ། ཐོག་མར ཁྱེད་རང གིས གང ཤེས་པ འི གཞས ཤིག གཏོང རོགས གནང དང  ། ཁྱེད་རང གི སྐད་གདངས དང མཐུན་པ འི གཞས ཤིག བསླབ ཆོག ཅེས བཤད ། འོན་ཀྱང བ་ཕྱུགས ཀྱིས རང་ཉིད་ཀྱི ས ཤེས་པ འི གཞས གྲོགས་པོ ཆུང་ཆུང ཞེས་པ དེ གཏོང་རྩིས བྱེད དུས ཁ ཡར གདངས་པ དང མཁའ་རླུང གི ཤུགས ཀྱིས བུ་ཆུང མཐེབ་ཏོག ས་སྟེང དུ གཡུག བུ་ཆུང མཐེབ་ཏོག གིས རང་ཉིད་ཀྱི སྐྱེས་མ སྐད གཏོང་བ ར འགྲོ དུས བྱ་གླག ཅིག གིས ཙི་ཙི ཞིག དང ནོར ནས སྡེར་མོ ས ཡར བསྒྲུགས ། ད་ཆ བུ་ཆུང གིས རང་ཉིད མྱུར་པོ དེ་འདྲ ས ནམ་མཁའི་དབྱིངས སུ འཁུར འགྲོ དུས གནས་ཚུལ གང འཕྲད་པ རྣམས ཚང་མ ཤེས ། བྱ་གླག གིས བུ་ཆུང འཁྱེར འགྲོ དུས ཆུ སྔོ ཐིང་ཐིང ཡོད་པ མཐོང་བ ས དངངས་སྐྲག རབ ཏུ སྐྱེས ཏེ སྲོག སྐྱོབས དང ཞེས སྐད བརྒྱབ ། བྱ་གླག ནི སྐད ཆེན་པོ དེ་འདྲ ར ཞེད ཐག་ཆོད ནས གློད་པ ས བུ་ཆུང མཐེབ་ཏོག སྔོ ཐིང་ཐིང གི ཆུ་མོ འི ནང་དུ ལྷུང  ། ཆུ་མོ དེ་ནི གྲང ཞིང གཏིང་རིང་བ ཞིག རེད ། སླར་ཡང བུ་ཆུང མཐེབ་ཏོག གིས ཆུ་མོ འི གཏིང ནས སྲོག སྐྱོབས དང  ། སྲོག སྐྱོབས དང ཞེས སྐད བརྒྱབ ཁོས ཆུ ཚྭ་ཁུ དེ ཁ འི ནང་དུ གྲངས་མེད འཛུལ་བ དང རང་ཉིད གཏིང ནས གཏིང དུ འཐིམ འགྲོ གི ཡོད ། ཁོས ཨ་ཁ ། ངས བ་ཕྱུགས དེ གཞས གཏོང མ འཇུག ན ཡོང་བ ཡོད ། ད་ཆ ངས པ་ལགས དང ཨ་མ ལགས ཡང་བསྐྱར མཐོང་ཐུབ ཀྱི མ་རེད ། སྙམ བཞིན་པ འི སྐབས ཉ ཆེན་པོ ཞིག་གིས ཁོ་པ འཁྱུར མིད དུ བཏང ཉ འི ཁོག་པ ནི ནག ཅིང གྲང་བ ཞིག ཡིན ཀྱང དེའི ནང་དུ སྐམ་པོ ར སྡོད རྒྱུ བྱུང  ། བུ་ཆུང མཐེབ་ཏོག ད་དུང བདེ་པོ རྩ་བ ནས མེད ། ཁོང་གི ས ལྷམ ཕུད ནས ལྷོད་ལྷོད བྱས་ནས བསྡད དགོས བསམ དུས ཉ ཆེན་པོ དེ ཉ་པ ཞིག་གིས ཟིན ། ཉ དེའི ཁོག་པ འི ནང་དུ བུ་ཆུང མཐེབ་ཏོག གིས མིག་བཙུམ ནས བསྡད་པ དང དེ་ནས སྔར་རྒྱུན བཞིན ལྷིང་འཇགས ཡིན་པ ས བུ་ཆུང གིས ། སྐྱོབས རོགས གནང  ། ཞེས སྐད ག་ཚོད རྒྱབ ཀྱང སུ ཅིག གིས སྐྱོབ མཁན མ་བྱུང་བ ས ཁོང་གི སེམས ལ་ད ཆ རང་ཉིད ས་འོག མུན དོང དེ་འདྲ འི ནང་དུ་ཚུད་པ མིན་ནམ སྙམ གང་ལྟར མུན་པ ནག ཅིང གྲང་ངར་ཆེ་བ འི མུན དོང དེའི ནང་དུ བུ་ཆུང མཐེབ ཏོག སེམས་པ ཧ་ཅང སྐྱོ ན འང བྱེད་ཐབས གང་ཡང མ་བྱུང་བ ར ཉལ བསྡད་པ ས གང ཙམ ནས གཉིད ལ ཤོར ། སྐབས་དེ དུས ཉ ཆེན དེ ཉ ཚོང མཁན ས ར འབྱོར་བ ས མི དེས ། ཨོ།# ཉ དེ རྒྱལ་པོ ར ཕུལ ན ཏག་ཏག རེད སྙམ ནས རྒྱལ་ཁང དུ བརྫངས དེའི ཕྱི་དྲོ རྒྱལ་པོའི མ་བྱན གྱིས གསོལ ཚིགས གྲ་སྒྲིག བྱེད་བཞིན དུ ཉ དེའི ཁོག་པ བཤགས་པ ས བུ་ཆུང མཐེབ ཏོག གཉིད ལས སད་པ དང དེའི ནང་ནས ཐོན་ཡོང དེ་དུས མ་བྱན ནི ཧངས་སངས ནས རང་ཉིད་ཀྱི མིག ལ འང ཡིད་ཆེས མ་བྱུང  ། དཀོན་མཆོག མཁྱེན ། ཁྱེད་རང སུ་ཡིན ། ངས མི ཆུང་ཆུང དེ་འདྲ ས མི་ཚེ འི ནང་དུ མཐོང མ་མྱོང  ། ཞེས བཤད ། བུ་ཆུང མཐེབ་ཏོག གིས ། ང འི མིང ལ བུ་ཆུང མཐེབ་ཏོག ཟེར གྱི ཡོད ། ཁྱེད་རང སུ་ཡིན ཞེས བཤད ། མི དེས ང ནི རྒྱལ་ཁང གི མ་བྱན ཡིན ། ཁྱེད་རང ད་ལྟ་རང ཉ ཆེན དེའི ཁོག་པ འི ནང་ནས ཐོན་ཡོང སོང  ། ངས དེ་དག རྒྱལ་པོ དང བཙུན་མོ ར ཞུ དགོས ཡོད་ཅེས བཤད ། མ་བྱན གྱིས བུ་ཆུང སྡེར་མ ཞིག གི ནང་དུ བླུགས ནས རྒྱལ་པོ དང བཙུན་མོ འི མདུན དུ བཅར རྒྱལ་པོ རིན་པོ་ཆེ་མཆོག གུས་པ ར ཉ ཡི ཁོག་པ འི ནང་ནས ག་རེ རྙེད་པ འདྲ འདུག གཟིགས རོགས གནང  ། ཞེས ཞུས ། རྒྱལ་པོ ཧངས་སངས ཧ་ལ ས བཞིན དུ ། འོ ཛི ། འདི མི་ཆུང  ། མ་རེད་པས ། དཔེ་ལ ། ཞེས གསུངས ། བཙུན་མོ ས ཕྱག གིས ཐལ་མོ འདེབས བཞིན དཔེ ལ དེ་འདྲ འི མི ཆུང་ཆུང ཞེས གསུངས་པ འི སྐབས ། བུ་ཆུང མཐེབ་ཏོག གིས ། རྒྱལ་པོ དང བཙུན་མོ ར ཕྱག་འབུལ ཞུས རྗེས ། ང འི མིང ལ བུ་ཆུང མཐེབ་ཏོག ཟེར གྱི ཡོད ། ང ནི འདི་ན ས ས ཐག་རིང་པོ ཡོད་པའི ཞིང་པ དབུལ་པོ ཞིག གི ཁྱིམ ནས ཡིན ། ཞེས བཤད་པ དང ད་དུང ཁོང་གི འགྲུལ་བཞུད ཇི་ལྟར བྱེད མྱོང་བ ཚང་མ ཞུས ད་དུང རང་ཉིད རྟ འི རྣ་ཅོག ནང་དུ འཛུལ ནས ཕ་མར རོགས་པ བྱས མྱོང་བ འི སྐོར དང  ། ད་ཆ རང་ཉིད རང་ཁྱིམ དུ ལོག འདོད ཡོད་པའི སྐོར ཞུས ། རྒྱལ་པོ ས དེ འགྲིག གི རེད ། འོན་ཀྱང ང་ཚོ ས ཁྱེད་རང དང མཉམ་དུ སྤྲོ་སྐྱིད ཅིག གཏོང གི ཡིན ། དེ་ནས རང་གི ཕ་མ གཉིས སྐད གཏོང གི ཡིན ཞེས གསུངས ། བུ་ཆུང མཐེབ ཏོག གིས རྒྱལ་པོ ར ཐུགས་རྗེ་ཆེ ཞེས འབུལ ལམ ཞུས ། ཕྱི་ཉིན རྒྱལ་པོའི སྲས དང སྲས་མོ ཚོ མཉམ་དུ བུ་ཆུང མཐེབ་ཏོག གིས རྩེད་མོ མང་པོ རྩེས་པ དང ད་དུང བུ་ཆུང མཐེབ་ཏོག གིས སྐད་སྙན་པོ ས གཞས བཏང་བ ས ཚང་མ ཧ་ཅང སྐྱིད་པོ བྱུང  ། རྒྱལ་པོ ས ལག་རྟགས ཀྱི ཆེད་དུ ཁང་པ ཆུང་ཆུང ཡིད་དུ་འོང་བ ཞིག བཟོས ཡོད་པ དང ཕྱི་ཉིན བུ་ཆུང མཐེབ་ཏོག གི ཕ་མ གཉིས རང་གི བུ ལེན་པ ར སྐད་བཏང བས ཁོང་ཚོ དགའ་སྤྲོ འི ངང མཉམ་དུ ནང་ལ ལོག རྒྱུ བྱུང་བ རེད ། 