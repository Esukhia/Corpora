ཁ་ཟས སྤང་བ ། ལུགས གཉིས དང འགལ་བ-འི ཁ་ཟས སྤང་བ-ར བསྐུལ་བ ། འཕགས་པ སྤྱན་རས་གཟིགས དབང་ཕྱུག ལ ཕྱག་འཚལ ལོ ། །དེང་སང གངས་ཅན གྱི ལྗོངས འདི ན རྙིང་མ ། ས་སྐྱ ། བཀའ་བརྒྱུད ། དགེ་ལུགས སོགས ཐེག་པ་ཆེན་པོ-འི བསྟན་རྒྱུན རྣམ་དག སྐྱོང་བ-འི དགེ་འདུན གྱི འདུས་སྡེ ཕལ་མོ་ཆེ སྤྱི དང བླ་གྲྭ སྒེར གྱི ཞལ་ཟས ནང དུ ཤ་ཁྲག གི བཟའ་བཏུང ཤིན་ཏུ མང་པོ འདྲེས ཡོད ལ ། བོད ཀྱི དགེ་འདུན གྲངས མང་བ-ས དེ ལ ཤ་ཁྲག གི ཞལ་ཟས འབོར་ཆེན ཞིག དགོས ། དེ-འི དབང གིས སེམས་ཅན ཤིན་ཏུ མང་པོ-འི སྲོག ལ དངོས་སམ བརྒྱུད་ནས གནོད་པ-ར གྱུར་པ ནི མངོན་སུམ་པ འདི་ག ལགས ། དེ་ལྟ་ན རང གི འཚོ་བ-འི དོན་དུ སེམས་ཅན ལ གནོད་འཚེ བྱེད་པ ནི ནང་པ སངས་རྒྱས་པ-འི ལུགས ལ སྤང་བྱ-འི གཙོ་བོ-ར གཞག དགོས་པ ཁོ་ན ཡིན ཏེ ། སློབ་དཔོན འཕགས་པ་ལྷ-འི ཞལ ནས ། ཆོས ནི མདོར་ན མི་འཚེ་བ-ར ། །དེ་བཞིན་གཤེགས་པ རྣམས ཀྱིས གསུངས ། །ཞེས གསུངས་པ ལྟར ཡིན་པ-འི ཕྱིར རོ ། །དེ་ལྟར སེམས་ཅན གཞན རྣམས ལ གནོད་པ འབའ་ཞིག ཏུ མ་ཟད ཀྱི ། དགོན་པ ཆེན་པོ རྣམས ཀྱི དུས་མཆོད སོགས ཀྱི ཚེ ན-འང ཤ་ཁོག ཤིན་ཏུ མང་པོ དགོས ། ཤ དེ རྣམས ཐམས་ཅད ཀྱང སེམས་ཅན རང་རང ལས ཀྱིས ཤི་བ-འི ཤ ནི ཕལ་ཆེར གཅིག་ཀྱང་མེད དེ ། ཁ་ཟས ཀྱི ཆེད་དུ དམིགས ཏེ བསད་པ-འི ཤ འབའ་ཞིག ཡིན ། བཟའ་བ-འི ཆེད་དུ བསད་པ-འི ཤ ནི བཟའ་བ་པོ རང གི ཆེད་དུ བྱས་པ-ར མཐོང་ཐོས་དོགས་གསུམ ཡོད དམ མེད ཀྱང རུང སྟེ ། ཐེག་པ་ཆེན་པོ-འི ལུགས ལ ནི མི་རུང་བ-འི ཤ ཁོ་ན ཡིན་པ-ར ཐེག་པ་ཆེན་པོ-འི བཀའ དང བསྟན་བཅོས མང་པོ ལས གསུངས་པ-ས ན དགེ་འདུན ལ-འང མ་དག་པ-འི ཞལ་ཟས སུ འགྱུར རོ །  ། འདི་ནི སྔོན གྱི བླ་མ གོང་མ རྣམས ཀྱི དུས་ནས དེ་ལྟར ཡིན་པ-ས སྐྱོན་མེད དོ སྙམ ན ། མ་ཡིན ཏེ ། སྔོན གྱི སྐྱེས་བུ་དམ་པ རྣམས ལས མང་པོ ཞིག གིས རང གིས ཤ སྤངས་པ དང གཞན ལ སྐུལ་མ མང དུ གནང མོད ། དེ-འི དུས་སུ བོད་ཡུལ ན འགྲིམ་འགྲུལ སོགས དེང་སང ལྟར སྟབས་བདེ་པོ མེད་པ དང ཡུལ་གྲུ མང་པོ-ར སྔོ་ཚོད སོགས དཀོན་པ-ས དགེ་འདུན་པ སྤྱི ནས ཉན་ཐོས ཀྱི འདུལ་བ ལས གསུངས་པ དེ་ཙམ ཞིག མི་བསྟེན ཀ་མེད བྱུང་བ-ར སྣང  ། འོན་ཀྱང ད་ལྟ དེ དང མི་འདྲ་བ-ས ད་ནི བསྒྱུར་བཅོས བྱ་བ-འི དུས་ལ་བབ་པ ཁོ་ན ཡིན་པ-ར སེམས ཏེ ། ད་ལྟ འཛམ་བུ་གླིང འདི-ར དམ་པའི་ཆོས མི་ཤེས་པ མང་པོ-ས ཀྱང རང གི ལུས་ཁམས བདེ་ཐང ངམ སེམས་ཅན གཞན ལ སྙིང་རྗེ ཕྲན་བུ རེས ཀུན་ནས བསླངས ཏེ ། ཤ་ཁྲག གི བཟའ་བཏུང སྤོང་བ-ར བྱེད་པ ཇེ་བས་ཇེ་མང དུ འགྲོ་བ-ར འདུག ན ། རང་རེ རྣམས ལ སྟོན་པ སངས་རྒྱས ཀྱི ཞལ ནས མདོ་སྔགས གཉིས་ཆ-ར ནི བཀའ དེ་ཙམ ཞིག སྩལ འདུག་པ-ས དེ-འི རྗེས སུ ཅིའི་ཕྱིར ན མི་འབྲང  ། སྟོན་པ ཐུགས་རྗེ་ཅན གྱིས རྗེས་སུ་གནང་བ-འི དཀར་ཟས ནི ། སྡིག་པ དང མ་འདྲེས་པ-ས ཚེ ཕྱི་མ-ར རྣམ་སྨིན ཡིད དུ མི་འོང་བ མེད་པ དང  ། ཁོར་ཡུག གཏོར་བརླག དང སེམས ཅན ལ གནོད་འཚེ དང བྲལ་བ-ས ཞི་བདེ-འི འཚོ་བ ། ལུས་ཁམས བདེ་ཐང གི འཕྲོད་བསྟེན དང ལྡན་པ-ས ཚེ་གང་པོ-ར བསྟེན ཀྱང རོ་བཅུད མ་ཚང་བ མེད ཅིང  ། ལུས ཡང ཞིང ཚེ་རིང་བ-ར འགྱུར་བ སྟེ ། མདོར་ན ། ཆོས དང འཇིག་རྟེན གཉིས་ཀ-འི ཆ་ནས ཆེས ཕུན་སུམ་ཚོགས་པ-འི འཚོ་བ ཞིག ཡིན་པ-ར མ་ཟད དུས་རབས ཀྱི འགྲོས དང མཐུན ཞིང  ། འཛམ་གླིང གི མི-ས སྔོན་ཐོན གྱི འཚོ་བ-ར རྩི་བ-འི ལྗང་མདོག དང བདེ་ཐང གི ཁ་ཟས ཀྱང ཡིན ནོ ། །རང་རེ བོད ན ཁོ་བོ ཅག ཐེག་པ་ཆེན་པོ པ དང གསང་སྔགས བླ་མེད ཉམས་སུ་ལེན་མཁན ཡིན ཟེར་བ ལས ངེད ཐེག་དམན་པ ཡིན་ཟེར་མཁན གཅིག་ཀྱང་མེད ། དོན་ལ-འང དེ་ག ཡིན ཏེ གསང་སྔགས བླ་མེད ཀྱི དབང དང ཐེག་ཆེན་སེམས་བསྐྱེད ཀྱི ཆོ་ག མ་ཞུས་པ-འམ མི་ཞུ་བ གཅིག་ཀྱང་མེད ། དེའི་ཕྱིར ཤ-འི ཁ་ཟས སྤང་བ ལྟ་བུ-འི བྱ་བ ལ ཐེག་པ གོང་འོག གི བསླབ་བྱ ནང འདོམ ན གོང་མ གཙོ་བོ-ར བྱ དགོས་པ ནི སྨོས མ་དགོས སོ ། །