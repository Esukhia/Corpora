﻿དཔྱད་པ ། བོན་རྒྱ བསྟན་འཛིན་རབ་རྒྱས ། གསེར་རྟ་བླ་རུང ལ ལྐོག་ཉན གྱིས འདུག་ཚད མ་རེད ། གསེར་རྟ་བླ་རུང སྒར ནི ། བོད་ཁམས ཀྱི བླ་སེར་ཇོ་གསུམ གྱི བསྟི་གནས ཆེས ཆེ་ཤོས དེ ཡིན ། ད་ལྟ དེ ཉེན་ཁ ལ འཕྲད ཡོད ། འདི རུ བོད་མི ཆིག་ཁྲི སུམ་སྟོང གིས འཚོ་བ རོལ གྱིན ཡོད ། ད་ལྟ ཁོ་ཚོ-འི འཚོ་བ ལ ཆག་སྒོ འབྱུང གིན ཡོད ། འདི རུ མ་མཐའ ཡང སློབ་གཉེར་བ གཤའ་མ སྟོང་ཕྲག ལྷག རེ ཡོད ངེས ། ཁོ་ཚོ-འི སློབ་གཉེར ལ བར་ཆད འབྱུང གི ཡོད ། འདི རུ གྲྭ་ཇོ བརྒྱད་སྟོང ཙམ དགོན་པ དང ཁ་གྱེས ནས འགྲོ དགོས་པ-འི བཀའ་རྒྱ་བསྒྲགས ཡོད་པ-ས ། ཁོ་ཚོ-འི སེམས་པ མྱ་ངམ གྱི གནས སུ བསྐྱལ་ཡོད ། ད་ནི ང་ཚོ ཁ་བཙུམ ནས འདུག ཚད ཅིག ཨེ་ཡིན ། ང-ས བལྟས ན གཏན་-ནས མ་རེད ། མཁན་པོ ཚུལ་ཁྲིམས་བློ་གྲོས ནི བླ་རུང་སྒར གྱི ཆོས་རིག གི སློབ་དཔོན ཆེས ཆེ་ཤོས དེ རེད ། རྣམ་ཀུན ཁོང གིས ཆོས་རིག སློབ་སྟོན དང འཆད་འཁྲིད གནང་རྒྱུ ལས བླ་རུང གི འཛིན་སྐྱོང ལ ཇུས་གཏོགས གནང གི མེད ། ཡིན་ནའང  ། ཁ་སང དེ་རིང བླ་རུང གི མཁན་བླ ལས་སྣེ རྣམས ཅི་བྱ བརྟོལ་བྲལ གྱི གནས སུ གྱར་བ-འི སྐབས་འདི-ར ། ཁོང གིས ཀྱང བླ་རུང གི བླ་ཇོ་སེར གསུམ ལ སེམས་གསོ-འི བཀའ་སློབ ཡང ནས བསྐྱར དུ ཕེབས ཀྱིན ཡོད ། འདི ཙམ གྱིས ཀྱང འུ་ཚོ-ས བླ་རུང ཇི་འདྲ-འི ཛ་དྲག གི གནས་སུ ཡོད་པ ཚོར ཐུབ ། བླ་རུང མ་ཡིན་པ-འི ཆོས་བརྒྱུད རྙིང་མ-འི དགོན་པ མང་པོ ཞིག ན བླ་རུང གཏོར གྱིན འདུག ཅེས སེམས་འཚབ ནས ཞབས་བརྟན གསོག་སྒྲུབ བྱས ནས བསྡད འདུག དགེ་ལུགས སོགས ཆོས་བརྒྱུད གཞན གྱི དགེ་བཤེས སེམས་བཟང་ཅན འགའ་རེེ སེམས འཚབ ནས སེམས་གསོ-འི སྐད་ཐུང རེ སྐད་འཕྲིན བར་སྟོང ལ བཞག ནས བསྡད འདུག འདི་དག གིས འུ་ཚོ-ར བརྡ ཞིག རྒྱག གིན མི་འདུག གམ ། མི་ལ་ལ ཞིག གིས བླ་རུང གླེང མི་ཉན ཟེར ། དེ་ནི གླེན་བཤད རང ཡིན ། བླ་རུང མ་གླེང་བ-ར ཁེ་བཟང ཟིག ཡོད ན འུ་ཚོ ཁེ་བཟང དེ སྔ་མོ ནས རག ན ཆོག བླ་རུང གི མཁན་བླ ལས་སྣེ་རྣམས གོང་རིམ ནས མར་བཙིར ། བླ་རུང གི སློབ་གཉེར་བ རྣམས ཀྱི མི་ཚེ ལམ་ཕྱོགས དང དམིགས་ཡུལ ལ སེམས་ཁྲལ ནས ད་ནི ཕལ་ཆེར མེ ནང ལ འཚོ་བ དང གཉིས་སུ་མེད་པ-ར བཞུགས ཡོད ། བླ་རུང གི བླ་མ ལས་སྣེ རྣམས ཀྱི ཁྱབ་བསྒྲགས གསལ་བཤད ཅིག གི སྐབས འདི་ལྟར གསུངས སོང  ། ད་ལོ-འི ལོ་འདི ཚེས་པ ནས ད་བར ཏུ འདི-འི ཆེད དུ ཉིན་རེ-ར ཚོགས་འདུ གཉིས་རེ གསུམ་རེ ། མ་མཐའ ཡང ཐེངས་རེ མ་འཚོགས་པ གཅིག ཀྱང མེད ཅེས གསུངས སོང  ། བཟོད་པ ལྟ་བུ-འི དཀའ་ཐུབ་མེད ཅེས གསུངས་པ བཞིན ཁོང དག གིས ད་བར ཏུ དཀའ་ཐུབ ཀྱི འཚོ་བ དེ བསྐྱལ ནས ཡོང ཡོད ། ད་རུང དཀའ་ཐུབ ཀྱི འཚོ་བ དེ མུ་མཐུད ནས བཞུགས་ཡོད ། འུ་ཚོ-ས ཅིའི་ཕྱིར ། འདི་དག མ་ཚོར་བ ཡིན་ནམ ། ང-ས རྩོམ འདི མགོ མ་བཟུང་བ-འི སྔོན ཏག་ཏག ལ ང-ས དབུས བོད་མིའི་སྒྲིག་འཛུགས ཀྱི དྲ་རྒྱ བསྔོགས་པ ཡིན ། སྤྱི་འཐུས ལྷན་ཚོགས ཀྱི དྲ་རྒྱ བསྔོགས་པ ཡིན ། བླ་རུང གླེང མི་འདུག ཅིའི་ཕྱིར ། ཅིའི་ཕྱིར ། ཅིའི་ཕྱིར ། ཚུལ་འདི ”གཏོར་མ ཁྱི་མོ-ས ཁུར ན འཛུམ་དམུལ་དམུལ ”ཅན་པོ མ་རེད་དམ ། འུ་ཚོ-ས གནའ ནས ད་བར ཏུ རིག་གནས་གསར་བརྗེ-འི སྐབས སུ དགའ་ལྡན་དགོན་པ གཏོར སོང ཞེས སྐད བརྒྱབ་པ རེད ། གཏོར་བ-འི པར འཛམ་གླིང ལ བསྟན་པ རེད ། དེ འུ་ཚོ-ས ཕར ལ བསྒྲགས་པ རེད ། ཡིན་ནའང  ། ཉིན་ཤས སྔོན ནས རྒྱ་གཞུང གི བོད ཀྱི ཆོས་རིག གཙུག་ལག སློབ་གཉེར་ཁང ཆེ་ཤོས ཤིག གཏོར གྱིན འདུག ཅེས འཛམ་གླིང གི ཆེས་ཆེ་བ-འི གསར་འགྱུར བརྒྱུད་ལམ ནང ནས ཡུལ་དངོས ཀྱི པར དང བཅས ། འདས་པ-འི ལོ་རྒྱུས དང བཅས ། ད་ལྟ-འི གྲྭ་འབོར དང ཆག་སྒོ དང བཅས བསྒྲགས་སོང  ། འདི་ལྟར བླ་རུང གི གནས་ཚུལ འཛམ་གླིང གིས འུ་ཚོར ཚུར་བསྒྲགས ན ད་དུང མི་གོ་བ ཅི་རེད ། ད་དུང གསང དགོས་པ ཅི་རེད ། འདི་ན གསང་བ ཅི་ཞིག ཡོད ། འདི་ན ཞེད་སྣང ཅི་ཞིག ཡོད ། ང-ས ངོ་མ ངོ་མ མི་ཤེས ཀི ང-ས ངོ་མ མི་ཤེས ཀི བླ་རུང གི མཁན་བླ ལས་སྣེ རྣམ་པ དང བླ་མ སློབ་དཔོན རྣམ་པ-ས གནས་ཚུལ འདི ས་བསྒྲགས་གནམ་བསྒྲགས བྱས ནས ཟིང་ཟིང མ་བཟོ ཞེས བསླབ་བྱ གོ་བསྐོན གནང གིན འདུག དེ་ལོས་ཡིན ། ཁོང་དག གིས དེ་ལྟར གསུང་རྒྱུ ལས གནས་ཚུལ འདི ཕྱི ལ བསྒྲགས རོགས ། འཛམ་གླིང ལ གཏུགས རོགས ། ད འདུག གི མ་བཅུག་པ རེད ཅེས བརྗོད དགོས་སམ ། དེ་ལྟ-འི བརྗོད་སྟངས ཀྱི ལམ་ཁ ཞིག ཡོད་དམ ། རྒྱ་གཞུང གི གནས་ཚུལ བུད ན བུད གྲ་སྒྲིག ཡོད ཅེས འཇིགས་སྐུལ དང བཅས གཏོར་གྱིན་པ-འི སྐབས སུ བླ་རུང གི བླ་མ ལས་སྣེ རྣམས ཀྱིས བླ་རུང གི བླ་ཇོ་སེར་གསུམ གྱི སྲོག ལ གཅེས ལོས དགོས ། རེ་བ ཞིག འཛིན ལོས་དགོས ། ཡིན་ནའང  ། བླ་རུང གི བླ་ཇོ་སེར གསུམ དང བླ་མ ལས་སྣེ ངོས ནས དོན་དག མི་འཕུད རྒྱུ གལ་ཆེན རེད ལ ། གནད་འགག ཡང རེད ། རྒྱ་གཞུང གིས དོན་དག ཅིག ཨེ འབུད ལ རེ་བ དང དེ ལ ཁ་གཡར ནས བླ་རུང རྡུལ ལ བསྟིམས་པ-འི འཆར་གཞི འཐེན་གྱིན ཡོད་པ-འང འུ་ཚོ-ས ཚོར ཐུབ་པ ཞིག རེད ། ཁ་གཡར ནས ཐལ ལ བསྟིམས་པ-འི སྲིད་བྱུས འདི གུང ཚང གི ཆབ་སྲིད རིགས་ལམ ཞིག ཡིན་པ འུ་ཚོར ཕྱི་རྒྱུས ། ནང་རྒྱུས ། མྱོང་རྒྱུས ཚང་མ ཡོད་པ-ས ། བླ་རུང་སྒར གྱི བླ་ཇོ་སེར་གསུམ གྱིས བཟོད་པ སྒོམ་རྒྱུ ནི ཁོ ཚོ-འི དམིགས་ཡུལ ཐལ་བ-ར བསྒྱུར་སྟངས ཤིག ཡིན་པ-ས ། ལག་ཟུང སྙིང་ག-ར སྦྱར ནས དེ་ལྟར མུ་མཐུད ནས བཟོད་སྒོམ མཐའ་འཁྱོལ གནང་བ-ར འབོད་སྐུལ ཞུ ། རྒྱ་གཞུང གིས བླ་རུང་སྒར གྱི བར་སྣང ནས པར་བརྒྱབ་ཏེ གྲངས བླངས་པ གྲྭ་ཤག ཆིག་ཁྲི སུམ་སྟོང ལྷག གྲངས་ལེན བྱས ཡོད་པ དང  ། དེ ལ ཀྲུང་དབྱང གི བཀའ་རྒྱ ཡིན ཞེས དཀར་མཛེས་ཁུལ གྱི རྫོང་ཁག བཅོ་བརྒྱད ཀྱི ལས་བྱེད མི་སྣ དང གསེར་རྟ་རྫོང གི འབྲེལ་ཡོད མགོ་ཁྲིད ། བླ་རུང བདག་གཉེར་ཁང ངམ དོ་དམ ཨུ་ཡོན་ལྷན་ཁང བཅས ནས ཕྱོགས་བསྡུས བཅོས་སྐྱོང ངམ དག་སྒྲིག བཅོས་སྦྱོང གི བྱ་འགུལ ཞེས་པ ཞིག སྤེལ ནས ། གྲྭ་ཤག ལྔ་སྟོང ཙམ ལས མི་འཇོག་པ-ར དེ་འཕྲོས ཚང་མ བཤིག་རྒྱུ-ར གཏན་འཁེལ་བ མ་ཟད ། ས་ཁྲ བྲིས ནས ས་གནས ཁག་བཅུ ལ བགོས ཏེ ། ཁ་སང སྤྱི་ཚེས ཉི་ཤུ ནས དངོས་སུ བཤིག་གཏོར གྱི མགོ་བརྩམས འདུག བྱ་འགུལ འདི-འི མགོ སྤྱི་ལོ ༢༠༡༤ ནས བསླངས ཡོད་པ དང སྐབས དེ་དུས ཤིག ནས ཡིག་ཆ དོན་ཚན བརྒྱད་ཅན ཞིག བཀྲམ འདུག མོད ། ༢༠༡༦ ལོ-འི ཟླ ༠༦ ཚེས ༡༨ཉིན ། གསེར་རྟ རྫོང་ཐོག ལ བླ་རུང་སྒར གྱི ལས་སྣེ ༣༩ འབོད་འགུག གིས ཕྱོགས་བསྡུས བཅོས་སྐྱོང གི བྱ་འགུལ སྐོར ནས དོན་ཚན ལྔ སྤེལ ཡོད་པ དང  ། དེ-འི ནང གི དོན་ཚན གཅིག གྲྭ་ཤག བཤིག་རྒྱུ དེ རེད་འདུག གྲྭ་ཤག གཏོར་བཤིག གི འཆར་གཞི རི་མོ-ར བྲིས་པ-འི ནང གྲྭ་ཤག བརྒྱད་སྟོང ཡིན་པ-ས དགོན་པ-འི ཕྱེད་ཀ ལས ཀྱང བརྒལ ཏེ སུམ་ཆ-འི གཉིས ཟིན ལ ཡོད ། བླ་རུང་སྒར གྱི ལས་སྣེ མཁན་པོ རྣམས ཀྱིས ད་ལོ ༢༠༡༦ ཚེས་མགོ ནས ད་བར དུ ཉིན་རེ འཚོགས་འདུ ཐེངས་རེ-ར ཆགས་མེད འཚོགས ནས གཞུང ལ ཇི་ལྟར ཞུ་བ བྱེད དགོས་མིན དགོན་པ ཇི་ལྟར སྲུང་སྐྱོབ བྱེད དགོས་མིན ཐད ། ཀླད་པ དཀྲུག ཐབས་ཤེས བསྐོར ན-འང ད་ལྟ ཐབས་མེད འུ་ཐུག གི གནས སུ གྱར ཡོད་པ རེད ། བླ་རུང གི མཁན་བླ ལས་སྣེ རྣམས གྲྭ་ཤག བརྒྱད་སྟོང བཤིག་འཆར གྱི རི་མོ བྲིས ནས བཤིག་གིན་པ ལས ཀྱང བླ་ཇོ་སེར་གསུམ བརྒྱད་སྟོང ཙམ དགོན་པ ནས རྒྱང་འཕུད རྩིས་བཤེར གྱི བཀའ་རྒྱ དེ ལ ཞེད་སྣང སྐྱེ གྱིན ཡོད་པ རེད ། འདས་སྔོན སྤྱི་ལོ ༢༠༠༠ ལོ-ར རྒྱ་གཞུང གིས གྲྭ་ཤག ཉིས་སྟོང ཙམ བཤིགས ནས ཇོ་སེར མང་པོ ཞིག དགོན་པ ནས རྒྱང་འཕུད སྐབས ཇོ་མོ མང་པོ ཞིག སྨྱོན་པ-ར གྱུར ཡོད ལ ། སྐབས་དེ-ར ལྷ་ས དང བླ་བྲང  ། རེབ་གོང སོགས བོད་ཁམས ཀྱི ས་ཆ གང་ས-ར བླ་རུང ནས ཡིན ཟེར་བ-འི ཇོ་མོ སྐོར་ཁག རེ གནས ངེས་མེད ཀྱིས འཁྱམ་སློང བྱེད ཀྱིན་པ འུ་ཅག གི ཡིད ལ-འང དྲན་ཚོད ཡིན ། སྐབས་དེ-ར ལ་ལ-ས ཚེ་སྲོག ཀྱང ཤོར ཡོད ། བླ་རུང གི མཁན་བླ ལས་སྣེ རྣམས ཀྱིས ད རེ ཡི བྱ་འགུལ འདི ལག་བསྟར བྱས ན ། ཐོས་བསམ་སྒོམ་གསུམ གྱི བར་ཆད ། དཔལ་འབྱོར གྱི གྱོང་གུད ། སེམས་ཐོག གི སྡུག་བསྔལ ཆེན་པོ ཞིག རེད ལ ། ཆོས་སྡེ འདི-འི བླ་ཇོ་སེར་གསུམ ལ མཚོན་ན-འང ཆོས་སྡེ འདི དང བྲལ ནས དགོས ན སོ་སོ-འི སྲོག དང བྲལ ནས འགྲོ་བ དང ཁྱད་པར ཅི་ཡང མེད་པ-ས ། ང་ཚོ རྒྱུན་ལས ཚོ-འི ངོས ནས སྒྲུབ་ལུགས མེད་པ ། ཐབས་ཤེས སྐོར་ལུགས མེད་པ ཞིག རེད ། འདི་ལྟར སྒྲུབ ན གནས་ཚུལ འབུད སྲིད ལ དེ་ནི ང་ཚོ-ས འགན་ལེན ཐུབ་པ ཞིག མིན་པ-འི སྐོར ཡང་ཡང གོང་རིམ ལ ཞུ་བ བྱས མོད ། ཁྱོད་ཚོ-ས སྔ་མ རྣམས སུ-འང ཕྱིར་འཐེན བྱས ནས བསྡད་པ རེད ། ད་དུང འདི-འི ཕྱོགས ལ ངོས་ཟིན དང བཀོད་སྒྲིག གང་ཡང མི འདུག ད་རེ ལས་འཆར ལ ཕྱིར་འཐེན གང་ཡང མེད ། གནས་ཚུལ མ་བུད ན བཟང གི བུད ན-འང གྲ་སྒྲིག ནན་མོ ཡོད ཅེས འཇིགས་སྐུལ དང སྡིགས་ར དྲག་པོ བྱས འདུག རྒྱ་གཞུང གིས སྤྱི་ཚེས ཉེར་ལྔ ནས བཤིག གི ཡིན ཞེས བསྒྲགས མོད ། ཚེས ཉི་ཤུ ནས མགོ་བཙུགས ཚར འདུག འདི ཡང རྒྱ་ནག གི གཡོ་ཇུས འཆར་གཞི ལྡན་པ ཞིག ཡིན ། ད་ལྟ ང་ཚོ རྒྱ་གཞུང གི གཡོ་ཇུས འོག ན མགོ་འཁོར བསྡད ཡོད ། འདི-ར ང་ཚོ ཁ་བཙུམ ནས འདུག་ཚད མ་རེད ། འདི-འི སྐོར གླེང་སློང ཅུང རེ བྱས ན དྲ་འབུ ལ་ལ ཞིག གིས བླ་རུང གི གཙོ་འཛིན རྣམ་པ ཁུ་སིམ རེ བཞུགས ཡོད་ལུགས དང  ། མཁན རྣམ་པ-ས བཟོད་པ སྒོམ གསུང གིན་པ ལས ལྷག་མེད ལུགས དང  ། ཁྱོད་ཚོ-ས འདི་ལྟར བཤད ནས མགོ་སྟོང འགའ སྔུན ལ གཡུག ཉེན་ཆེ ཞིང བླ་རུང སྒར ལ-འང གནོད་ཉེན ཆེ ། ཨེ་བདེན ལྟོས ཨ ཞེས རྒྱ་གཞུང དང ལྷན འཇིགས་སྐུལ བྱེད ཀྱིན གདའ མོད ། དོན་དངོས ཕྱི་ཕྱོགས ཀྱི སྒྲིག་འཛུགས དང གསར་འགྱུར བརྒྱུད་ལམ དག གིས ངེས་པ-ར གླེང་སློང གིས རྒྱལ་སྤྱི-འི གནོད་ཤུགས་སྤྲོད་ཐབས ལ འབད་བརྩོན བྱེད་དགོས ཀྱི འདུག བླ་རུང ཆོས་སྒར གཏོར གྱིན་པ-འི གནས་ཚུལ ཁ་གསལ་གཏིང་གསལ ཞིག རྒྱུས་ལོན ཐུབ ཀྱི མེད་པ-འི རྒྱུ་རྐྱེན དངོས ནི རྒྱ་ནག གི གཡོ་ཇུས དང གསང་རྒྱ དམ་དྲག་པ-འི ཡིན ལ ། གཞན་གཅིག ནི ། དྲ་འབུ དག གིས སྔོན གྱི པར་རྙིང ཏག་ཏག ཁ་སང དེ་རིང གི བརྙན་པར ཡིན་ཁུལ གྱིས གསར་བྱུང གནས་ཚུལ དང མཉམ་སྦྱར གྱིས སྤེལ གྱིན ཡོད ཕྱིར ། ཕྱི་ཕྱོགས ཀྱི གསར་འགོད བརྒྱུད་ལམ དག གིས བདེན་རྫུན དང གསར་རྙིང གི དབྱེ་འབྱེད མ་ཐུབ་པ-ར ལྷག བསྡད ཡོད ། རྒྱུ་རྐྱེན གཞན་ཞིག ནི མཁན་བླ ལས་སྣེ རྣམས ཀྱི ལམ་སྟོན གསུང་བཤད ལ དྲང་ལྡོག གི གོ་བ ལེན་ཐུབ ཀྱི མེད ། བླ་རུང་སྒར ས ལ ཆགས་པ ནས ད་བར ཏུ རྒྱ གཞུང གིས མངོན་གསལ དོད་པོ དང མངོན་གསལ མ་ཡིན་པ-འི སྒོ ནས གཏོར ཞིང བཤིག ནས ཡོང ཡོད ། མནན ཞིང བཙུར ནས ཡོང ཡོད ། ང-ས ཁ་སང འདས་པ-འི དུས སུ གསར་འགྱུར བརྒྱུད་ལམ ཁག ལ དངོས་སུ ཐོན་པ-འི གསར་འགྱུར དག བསྔོགས ནས ། གསེར་རྟ་བླ་རུང གི བཞུད་ལམ ལ ཕྱི་མིག ཅིག འཕང་བ ཡིན ། སྤྱི་ལོ ༡༩༩༦ ནས དམ་དྲག གི འགོ་བཙུགས ཤིང ༢༠༠༡ ཟླ ༦པ-འི ནང གཞུང་དམག ཉིས་སྟོང ལྷག ཆེད་གཏོང གིས འཇིགས་སྐུལ དང༌  ། ལས་བཟོ་པ མང་པོ བཏང ནས ཟླ ༦ ཚེས ༢༧ ནས ཟླ ༧པ-འི ཚེས ༡༢ བར གྲྭ་ཁང ཉིས་སྟོང ཉིས་བརྒྱ ལྷག ས་འགུལ རྒྱུགས་པ བཞིན ནང གི ཅ་ལག ཙམ ཡང ལེན་ལོངས མ་བྱུང་བ-ར རྩ་གཏོར བཏང་བ དང༌  ། གྲྭ་བཙུན ༡༤༠༠ ཙམ མ་གཏོགས བཞུགས མི་ཆོག་པ-འི བཙན་བཀའ བཏང སྟེ གྲྭ་བཙུན མང་པོ ཕྱིར་འཕུད ཀྱི བྱ་འགུལ སྤེལ འདུག སུན་བཙིར དེ-འི གནས་སྟངས འོག རྒྱ་བོད ཀྱི བཙུན་མ མང་པོ ཞིག གི མདུན་ལམ ས ལ བརྡབས ཤིང ཆོས ཀྱི རེ་འདུན བོར ནས སྨྱོན་པ-ར གྱུར་བ དང  ། འགའ་རེ-ས ཚེ་སྲོག ཀྱང འདོར དགོས བྱུང འདུག ༢༠༠༢ ཟླ ༤པ-འི ཟླ་མཇུག ནས ༥བ-འི ཚེས་འགོ བར སླར་ཡང གྲྭ་ཁང ཉི་ཤུ གཏོར་བཤིག བྱས ཤིང༌  ། ཆོས་རྗེ མཆོག་ཉིད ཀྱང ལོ་གཅིག རིང རྒྱ་མི-འི དོ་དམ འོག བཞུགས དགོས བྱུང ཡོད་འདུག ལ ། ༢༠༠༤ ལོ-འི ཕྱི ཟླ ༡ ཚེས ༧ ཉིན ཆོས་རྗེ མཁན་ཆེན འཇིགས་མེད་ཕུན་ཚོགས རིན་པོ་ཆེ སྐུ་གཤེགས པ-འི གནས་ཚུལ ཐོན འདུག འདི་ནི བླ་རུང ལ མཚོན ན མགོ་ཐོག གི ཉི་མ ནུབ་པ རེད ། རྐང་འོག གི ས་གཞི བརྡིབས་པ རེད ། བླ་རུང་སྒར གྱིས འདི་ལྟར ཀྱག་ཀྱོག གི བཞུད་ལམ གཟར་བོ ཞིག བརྒྱུད ཡོད ན-འང  ། འཕྱུར བཞིན་པ-འི རྒྱ་མཚོ ཞིག དང འདྲ་བ-ར ལོ་རེ ནས ལོ་རེ བཞིན གྲྭ་ཚོགས ཇེ་རྒྱས དང ཆོས་སྒར རྒྱ་ཇེ་ཆེར ཕྱིན ཡོད ། འདི་ནི གནས འདི་ན མི་མང་པོ ཞིག གི མངོན་འདོད དང འཚམ་པ-འི ཆོས ཉམས་ལེན དང རིག་གནས སྦྱངས་བརྩོན བྱེད་ས ཡོད་པ-ས ཡིན་པ ལས ། བླ་རུང་སྒར ན གསེར གྱི གཏེར་ཁ སྔོག་རྒྱུ ཡོད་པ དང དབྱར་རྩྭ་དགུན་འབུ བརྐོ་རྒྱུ ཡོད་པ-ས མ་རེད ། ད་རུང བསམ་བློ བར འདོད་པ འགའ་རེ-ས དེ བཤིག ན བཤིགས ། དགེ་བཅུ-འི ཁྲིམས ཅིག ཅིག ཅིག སོགས གནས་ལུགས ཡིན་ཁུལ རེ བཤད ཀྱིན འདུག ང དངོས་གནས ཁོངས་དགོད ཤོར གྱི འདུག ཁྱོད ཆོས་ལུགས ལ མོས་པ མེད་པ-ར བོད ལ ཞེན་པ ཡོད་པ བདེན ན ། ད་ལྟ བོད་པ བརྒྱད་སྟོང ཙམ གྱི མ་འོངས་པ དང ད་ལྟ-འི འཚོ་བ ཉེན་ཁ-འི གནས་སུ གྱར་བ-འི སྐབས་འདི-ར ན་ཟུག གི ཚོར་བ ཞིག ཡོད ན འོས་པ ལ ། ཡང ལ་ལ-ས ཆོས་ལུགས སྤུས་གཙང མི་གཙང ཉུག་ཉུག ཟེར གྱིན འདུག འདི་རུ མ་མཐའ ཡང ཆོས་པ གཤའ་མ དང སྡོམ་གཙང སྟོང་ཕྲག ལྷག རེ ཡོད་ངེས པས ། སྟོད ཀྱི གྲྭ་ས སེ་འབྲས་དགེ་གསུམ ན-འང དེང་སང གྲྭ་པ བཞི་བརྒྱ ལྔ་བརྒྱ ལོང་མི་ལོང ཙམ རེ ལས མེད་པ-ས ཆོས་པ-ས ཆོས་པ-འི སྡེ བསམ ན བསམ་ཚུལ ད་ལྟ མིན ན ནམ་ཞིག ཡིན ཨང  ། གང་ལྟར སྐད་ཆ དེ་དག གིས གནའ སྐུ་ཞབས ཞོགས་དུང བཙོན ལ བཅུག ནས ཀུན་གླེང ནང བགྲོ་གླེང གནང སྐབས ། ཀླད་མེད འགའ་རེ དེ ལ དད་པ མེད ཅེས ཁ་པར བཏང་བ-འི གནས་ཚུལ ལ ཕྱིར་དྲན བྱེད བཅུག སོང  ། འུ་ཚང གི འདི་ཚོར དུས དང དུས མིན རྣམ་འབྱེད ཀྱི ཤེས་རབ ཡག་པོ ཞིག དང  ། བསམ་ཚུལ ངོས་ལེན གྱི རྣམ་རིག གསལ་བོ ཞིག མེད་པ ཅི་ཞིག ལན ཨང  ། ཨ་ལ་ལ ལ་ལ གང་ལྟར ང-ས རྩོམ་མཇུག འདི ནས བསྡུ རྒྱུ ཡིན ། གོང ནས བཤད་པ དག གི ནང དུ རྫུན དང ཐལ་ཆེ-འི སྒྲོ་བཏགས ཡོད པར དོགས་པ ཡོད་པ རྣམས ཀྱིས གཤམ གྱི དྲ་ཐག དག ལ གཟིགས ། བླ་རུང་སྒར གྱི མཁན་བླ གདན་ཟུར དག གི གསུང་བཤད ཕྱི ལ ཐོན་པ དག ལ ཉན་རོགས ། ཡང ན ང ལ དོགས་སློང གྱིས དང ང-ས རེ་རེ བཞིན གསལ་འདོན བྱས་ཆོག ང-ས ཁུངས་ལུང རྒྱུ་མཚན མེད་པ གཅིག་ཀྱང བཤད་མེད ། དེ་ལུགས ཐུགས་འཇགས་འཚལ ། སྤྱི་ལོ ༢༠༡༦ ཟླ ༠༧ ཚེས ༢༤ ཉིན ། ཤེད་བུ-འམ བོན་རྒྱ བསྟན་འཛིན་རབ་རྒྱས སུ འབོད་པ-ས ། ཡོ་རོབ མི་ཁོམ་པ-འི གནས ཀྱི ལས་གཡོག བར ནས གང་མགྱོགས ཅི་མགྱོགས ཀྱིས བྲིས་པ ཞུས་དག ཡང གཏོང་ལོང མ་བྱུང་བ-ར དྲ་ངོས སུ སྤེལ ཚར་བ-ས ། ཡིག་ནོར ཅི་ཡོད བཟོད་གསོལ ཞུ ། དོན་ནོར ཅི་ཡོད དོགས་སློང གནང འཚལ ། ༡ དྲ རྒྱ ། ༢ བོད ཀྱི འགྲོ་བ་མི-འི ཐོབ་ཐང དང མང་གཙོ འཕེལ་རྒྱས ལྟེ་གནས་ཁང གི དྲ་རྒྱ ། ༣ བོད ཀྱི བང་ཆེན དྲ་བ ། ༤ སྐད་འཕྲིན་སྟེགས སུ ཁྱབ་པ-འི བླ་རུང མཁན་པོ རིག་དར གྱི གསུང་བཤད ། ༥ སྐད་འཕྲིན འཕྲིན་སྟེགས ཀྱི མཁན་པོ ཚུལ་ཁྲིམས་བློ་གྲོས ཀྱི གསུང་བཤད དག 