410 ༄༅། ། བོད ཀྱི ཚན་རྩལ ལོ་ཙཱ འི བྱ་བ འཕེལ་རྒྱས གཏོང་བ-འི ཐད ཀྱི ཐོག་མ-འི བགྲོ་གླེང  ། ནང་དོན གནད་བསྡུས ། ད་ལྟ འཛམ་གླིང གི རྒྱལ་ཁབ སོ་སོ-འི ཚན་རིག ལག་རྩལ དབྱར་མཚོ རྒྱས་པ བཞིན འཕེལ་རྒྱས སུ སོང ཏེ འབྲེལ་ཡོད ཀྱི གཞུང་ལུགས ཇེ་རྒྱས དང ལག་རྩལ ཇེ་ཞིབ ། བྱེད་སྒོ ཇེ་མང དུ འགྲོ བཞིན ཡོད་པ-ས ན ། དུས་རབས གསར་བ-འི ནང བོད ཀྱི ཚན་རྩལ ལོ་ཙཱ འི ཐད ལ གནད་དོན གང་འདྲ ཡོད་པ དང ཇི་ལྟར བཅོས་སྒྱུར དང འཕེལ་རྒྱས སུ གཏོང་བ-འི སྐོར ལ བགྲོ་གླེང ཙམ བྱས ཡོད ། གནད་འགག མིང་བརྡ ། ཚན་རྩལ ། ཚན་རྩལ ལོ་ཙཱ ། རང་ཅག བོད མི་རིགས ནི ལོ་རྒྱུས རིང ཞིང་ལས ལ བརྩོན་པ ། སྙིང་སྟོབས ཆེ ཞིང བློ་གྲོས ལྡན་པ ཞིག ཡིན ལ ། འཛམ་གླིང མི་རིགས དང ཀྲུང་ཧྭ མི་རིགས ཀྱི ཁྱིམ་གཞིས ཆེན་པོ-འི ནང གནའ་སྔ་མོ ནས རང གི ཐུན་མོང མ་ཡིན་པ-འི རང་བྱུང ཁོར་ཡུག དང  ། ཕུན་སུམ་ཚོགས་པ-འི སྐད དང ཡི་གེ ཡིད་དབང འཕྲོག་པ-འི སྲོལ་རྒྱུན གྱི རིག་གནས བཅས གཞན་དྲིང མི་འཇོག་པ ཞིག ཆགས ཡོད ། བོད ཀྱི སྐད དང ཡི་གེ ལ མཚོན་ན ད་ལྟ-འི བར རང མི་རིགས ནང་ཁུལ དང མི་རིགས གཞན ཕན་ཚུན དབར འབྲེལ་འདྲིས བྱེད་པ-འི ལག་ཆ གཙོ་བོ ཞིག ཡིན ལ ། མི-འི རིགས ཀྱི ལོ་རྒྱུས ཟིན་ཐོ-ར འགོད་པ དང གནའ་དེང གི བརྡ་འཕྲིན སྣ་ཚོགས འདོན་སྤྲོད བྱེད་པ ། རིག་གནས ཤེས་བྱ སྤེལ་བ སོགས ཀྱི ཐད ལ ནུས་པ ཆེན་པོ འདོན བཞིན་པ-འི སྒང རེད ། ལྷག་པར དུ འཛམ་གླིང ཡོངས ཀྱི སྐད དང ཡི་གེ རིག་གནས བཅས ཀྱི བརྗེ་རེས ཁྲོད ། ཕྱི་སྣོད ཀྱི འཇིག་རྟེན དང ནང་བཅུད ཀྱི སེམས་ཅན ལ ཞི་བདེ ལོངས་སྤྱོད ཀྱི དཔལ ལ རོལ་བ-ར སྨོན་འདུན འཆིང་བ ནི སྐད་ཡིག གཞན ལ མེད ཅིང རང་ཅག བོད ཀྱི སྐད་ཡིག ལ ཁྱད་པར དུ ཡོད་པ-འི གཞན་ཕན ཀྱི ཁྱད་ཆོས བླ་ན མེད་པ ཞིག ཡིན ། དུས་རབས ཉེར་གཅིག་པ-འི ནང དུ བོད་ཁུལ གྱི དཔལ་འབྱོར འཛུགས་སྐྲུན ལ རོགས་སྐྱོར བྱེད་པ དང  ། མི་དམངས མང་ཚོགས ཕྱུག་པོ-ར སྒྱུར་བ ། བོད ཀྱི འཚོ་བ-ར ཞབས་འདེགས ཞུ་བ སོགས དངོས་པོ-འི དཔལ་ཡོན སྤེལ དགོས ན ངེས་པར དུ ཚན་རིག ལག་རྩལ ཅེས་པ གང ཡིན་པ དང  ། ཚན་རིག ལག་རྩལ གྱི བསྟན་དོན ཅི་ཞིག ཡིན་པ ། དེ ལ བྱེད་ནུས གང་འདྲ ཡོད་པ ། ཇི་ལྟར སློབ དགོས་པ སོགས ཀྱི གནད་དོན དག རང གི ཕ་སྐད ཀྱི སྟེང ནས གོ་བརྡ སྤྲོད དགོས ཕྱིར ལོ་ཙཱ འི བྱ་བ འདི ལ བསྟེན དགོས་པ མ་ཟད ། རྒྱ ཆེ-འི མི་རིགས སློབ་གསོ-འི བྱ་བ སྒྲུབ་མཁན རྣམས དང  ། ལས་རིགས ཁག གི འཇོན་ཐང ལྡན་པ-འི སྲིད་འཛིན མི་སྣ-འི ལྷག་བསམ གྱི རྒྱབ་སྐྱོར ལ ཡང ཤིན་ཏུ རག ལས བས ། དེ རྣམས ཀྱི མཉམ འབྲེལ གྱི སྟོབས་ཤུགས ལ བསྟེན ནས བསམ་གཞིགས ཡོད་པ དང  ། རྩ་འཛུགས ཡོད་པ ། འཆར་གཞི ཡོད་པ ། གོ་རིམ ཡོད་པ  ། ཞིབ་འཇུག བྱེད་པ ། མཉམ་སྒྲུབ བྱེད་པ ། དྲིལ་བསྒྲགས བྱེད་པ ། དངོས་འབེབས བྱེད་པ ། གྲུབ་འབྲས གསལ་བ ། ཁྲིམས་སྲོལ དང མཐུན་པ སོགས ཀྱི ཁྱད་ཆོས ཡོད་པ-འི སྟེང ནས ཚན་རྩལ ལོ་ཙཱ འི ཞིབ་འཇུག གི བྱ་བཞག ལ ཕྱོགས ཡོངས ནས ཐུགས་ཁུར དང རྒྱབ་སྐྱོར གནང རྒྱུ ཤིན་ཏུ གལ་ཆེ་བ-ར སེམས ། ད་ལྟ བོད ཀྱི སློབ་གྲྭ ཆེན་མོ-འི དགེ་རྒན དང ཞིབ་འཇུག སློབ་མ འགའ་རེ-ས དེང་རབས ཚན་རྩལ ལོ་ཙཱ འི ཞིབ་འཇུག དང བགྲོ་གླེང ཐད ཧུར་བརྩོན གྱི ནུས་པ ཆེན་པོ བཏོན ཏེ འཕེལ་རྒྱས ཀྱང མགྱོགས་པོ ཞིག ཡོང ཡོད མོད ། ད་ལྟ-འི བརྡ་འཕྲིན འཕྲུལ་ཆས དང དེ-འི ལག་རྩལ གྱི མཐུན་རྐྱེན འཛོམས་པ-འི གནས་བབས འདི དང བསྡུར ན རིག་ཚན འདི-འི འཕེལ་རྒྱས ཀྱི གོམ་པ ད་དུང དལ དྲག་པ-ར འདོད ། དུས་རབས གསར་བ-འི ནང ཚན་རྩལ ལོ་ཙཱ ནི ཚན་རིག ལག་རྩལ གྱི བརྡ་འཕྲིན གཙོ-ར བཟུང ནས རྒྱལ་ཁབ ཕྱི་ནང གི ཚན་རྩལ བརྡ་འཕྲིན དེ ནང་འདྲེན བྱེད་པ དང༌  ། མི་རིགས རང གི ཚན་རྩལ བརྡ་འཕྲིན དེ རྒྱལ་ཁབ ཕྱི་ནང ལ ངོ་སྤྲོད བྱེད་པ-འི བྱ་བ ཞིག ལ བརྗོད་པ ཡིན་པ-ས ། ཚན་རྩལ ལོ་ཙཱ ནི གཙང་བོ ར རྒལ་བ-འི གྲུ་གཟིངས དང སྒོ བརྒྱ འབྱེད་པ-འི ལྡེ་མིག ལྟ་བུ-འི བྱེད ནུས འདོན བཞིན ཡོད་པ-ས དུས་རབས ཀྱི རིན་ཐང ཧ་ཅང ཆེ་བ-འི བྱ་བ ཞིག ཡིན ། དེ་བ-ས ། ལྕང་སྐྱ རོལ་པའི་རྡོ་རྗེ མཆོག གིས “རང གིས ཇི་ལྟ་བ བཞིན མ་ཤེས་བ རྣམས མཁས་པ-ར གྲགས་པ མཆོག་དམན སུ ལ ཡང རུང སྟེ ལེགས་པ-ར དྲིས ཤིང ཐེ་ཚོམ བཅད ནས” ཞེས གསུངས་པ ལྟར ། སྨྱུག་འཛིན་པ ཁོ་བོ-ས ཀྱང ཆེད་དུ རྒྱལ་ས པེ་ཅིང སོགས འབྲེལ་ཡོད ས་ཁུལ ལ བརྟག་དཔྱད དུ སོང ནས དབྱིན་རྒྱ ཚན་རྩལ ལོ་ཙཱ འི སྐོར གྱི རྒྱ-འི མཁས་དབང འགའ་ཤས ཀྱི ཞལ ལ གཏུག ནས བློ་འདྲི བྱས་པ དང  ། རང གི ལོ འག-འི དཔེ་ཁྲིད ཉམས་མྱོང དང འབྲེལ ཏེ བོད ཀྱི ཚན་རྩལ ལོ་ཙཱ འི གནད་དོན དང འཕེལ་རྒྱས ཐད བགྲོ་གླེང རོབ་ཙམ བྱེད འདོད་པ-འོ །  ། གཅིག དེང་སྐབས བོད ཀྱི ཚན་རྩལ ལོ་ཙཱ འི ཐད ཀྱི གནད་དོན འགའ ། དེང་སྐབས བོད ཀྱི ཚན་རྩལ ལོ་ཙཱ འི བྱ་བ འདི རིམ་བཞིན འཕེལ་རྒྱས སུ འགྲོ བཞིན ཡོད་ན ཡང ཕྱོགས་གཅིག ནས དུས ཀྱི ཆ་རྐྱེན དང བསྡུར ན འཕེལ་རྒྱས ཀྱི གོམ་སྟབས དལ་བ དང  ། ཕྱོགས གཞན ཞིག ནས ལོ་ཙཱ འི བསམ་བློ དང ཉམས་མྱོང བརྗེ་རེས བྱ་བ-འི ཚོགས་འདུ ཞིག ཀྱང འཚོག དཀའ་བ-འི གནས སུ ལྷུང ཡོད ། དེ-འི རྒྱུ་མཚན ནི བོད ཀྱི ལོ་ཙཱ་བ དང ད་ལྟ-འི སྤྱི་ཚོགས དབར ལ འབྱུང བཞིན་པ-འི གནད་དོན འགའ ལ རག ལས ཡོད་པ-ས ན རྒྱ་ཆེ་བ-འི བོད ཀྱི ཚན་རྩལ ལོ་ཙཱ འི ལས་གཉེར་བ དག གིས གཙིགས་འཛིན བྱ རྒྱུ གལ་ཆེ སྟེ  ། ༡ ཚན་རྩལ ལོ་ཙཱ འི བྱེད་སྒོ གསར་བ འདོན་སྤེལ གྱི འདུ་ཤེས ཞན་པ ། སྒྱུར་པ་པོ ལ་ལ ས ལོ་ཙཱ འི བྱ་བ-ར མཐོང་ཆེན མི་བྱེད ལ རང གི ཁ དང ལག་པ འགུལ མི་འདོད་པ-ར སྒྱུར བྱ-འི ཡིག་ཆ ཁུར དུ བབས ན ད་གཟོད སྒྱུར་བ དང  ། བསྒྱུར ཚར རྗེས འགན་ཁུར རྫོགས ཟིན་པ-ར སྙམ་པ ། ཡང ལ་ལ-ས རང་ཉིད ལ རང་བྱུང་ཚན་རིག སྐོར གྱི ཤེས་བྱ-འི རྨང་གཞི མེད་པ ཕར་བཞག ནས ཚིག་མཛོད དང དཔྱད་གཞི ལ མི་བརྟེན བར རང་སྣང གང་འདོད ཀྱིས བསྒྱུར་བ དང  ། གལ་ཏེ ཚིག་མཛོད དང དཔྱད་གཞི ལ བརྟེན་པ-འི དབང་དུ་བཏང ན འང འགྱུར་མིང གཅིག གིས དོན་གཅིག སྟོན་པ-འི ཚན་རྩལ བརྡ་ཆད ཀྱི མིང་བརྡ-འི ཁྱད་ཆོས ལ གཙིགས འཛིན མི་བྱེད་པ-ར མག་མོག ཏུ སྒྱུར་བ ། སྤྱིར་བཏང གི མིང་བརྡ ཞིག ཡིན་ན འང དེ-འི སྐད་ཆ-འི གནས་སྐབས ལ བསམ་གཞིགས མི་གཏོང་བ-ར ཚིག་མཛོད ལས ཇི་མ་ཇི་བཞིན འདྲ་བཤུས བྱས ཏེ གཙང ལས བྱེད་པ ། ལ་ལ-ས མ་རྩོམ གང་ཞིག སྒྱུར འདོད་པ-འི ལས ལ ཞུགས སྐབས འགྱུར་རྩོམ གྱི བཟང་ངན སྤུས་ཀ སྣང་མེད དུ འཇོག་པ སོགས གོང གི གནས་ཚུལ འདི་དག ལ མཚོན་ན འགན སེམས དང དོ་སྣང མེད་པ-འི སྤྱོད་སྟངས ཞིག མངོན ཡོད་པ-ས ། རང མི་རིགས ཀྱི ལོ་ཙཱ འི བྱ་བ-ར ཕན་པ-འི བྱེད་སྒོ གསར་བ འདོན་སྤེལ བྱེད་པ དང མི་རིགས གཞན ལ འགྲན་རྩོད བྱེད་པ-འི འདུ་ཤེས མེད་པ ཞིག རེད ། ༢ ཚན་རྩལ ལོ་ཙཱ འི ལས་དོན ལ གཟབ་ནན མི་བྱེད་པ-འི གོམས་གཤིས ཞིག ཆགས ཡོད་པ ། ལོ་ཙཱ་བ ལ་ལ-ས ཡིག་སྒྱུར གྱི གོ་རིམ ནང རང སྟེང གི གཟབ་ནན མིན་པ-འི ཕྱི་ཚུལ གྱོང་བོ དེ ཕྱིར མངོན ཡོད་པ སྟེ ཉིན་རེ-ར འབྱུང བཞིན་པ-འི མིང་བརྡ རྣམས དུས་ཐོག ཏུ བསྡུས ནས མ་བསྒྱུར་བ-འམ རང་རང ས་གནས སམ ལས་ཁུངས ཀྱི སྒྱུར་སྟངས ལ མཁྲེགས་བཟུང བྱས ནས གཞི་རིམ མང་ཚོགས ཀྱི བརྡ་འཕྲིན ཐོས་རྒྱ ཆུང་བ ལ གོ་ལོག བཟོས་པ ། དཔེར་ན ། “SARS” ལ“ གློ་བ-འི ཚ་ནད ། མ་ངེས གློ་ཚད ། ཚད་ལྡན མིན་པ-འི གློ་ཚད ། ས་སི་གློ་ཚད ། སཱར་སི་གློ་ཚད” བཅས སྒྱུར་སྟངས ལྔ ཙམ ཡོད ལ ། སློབ་གྲྭ ཆེན་མོ དང སློབ་འབྲིང གི སློབ་གཞི-འི ནང ཚན་རྩལ བརྡ་ཆད བར རྙོག་དྲ བཟོས ནས གཅིག་གྱུར ཡོང་བ-ར ངན་རྐྱེན ཐེབས་པ ། དཔེར་ན “རྟེན་འཚོ ། སྐྱེ་རྣམ ། སྣོད་བཅུད ། སྐྱེ་ཁམས” བཅས སྒྱུར་སྟངས བཞི ཙམ ཡོད་པ དང ། སྐུལ འོད” ཅེས སྒྱུར་སྟངས གཉིས ཡོད ། ལ་ལ-ས ད་ལྟ རྒྱ་བོད་དབྱིན་གསུམ ཤན་སྦྱར གྱི ཚིག་མཛོད ནང ལོ་ཙཱ་བ གྲགས་ཅན དང ཆེད་ལས དགེ་རྒན གང་མང གིས གཏན ལ ཕབ ཟིན་པ-འི ཚན་རྩལ གྱི མིང་བརྡ གསར་བ རྣམས བོད་མི-ས གོ དཀའ་བ-ར འདོད ནས མིང་བརྡ དེ རྣམས འགྲེལ་བཤད ཀྱི སྒོ་ནས སྒྱུར་བ དང  ། ལ་ལ-ས ཕྱི་རོལ དུ དྲིལ་སྒྲོག བྱེད་པ-འི ཡིག་ཆ-འི ཁ་བྱང དང རྒྱུན་བཀོལ འཕྲུལ་ཆས དང ཡོ་ཆས ཀྱི མིང  ། སྨན་མིང དང དེ-འི ཕན་ཡོན གྱི གསལ་བཤད ཡི་གེ སོགས ཀྱི འགོ་འཇུག་བར་གསུམ དུ འབྱུང མི་འོས་བ-འི ནོར་འཆུགས ཧ་ཅང མང་བ ། ནོར་འཁྲུལ འདི་དག ལ མཚོན་ན ཚན་རྩལ ལོ་ཙཱ འི བྱ་བ-ར ནན་ཏན མིན་པ དང འགན་ལེན མ་བྱས་པ-ས ལན་པ ཞིག ཡིན་པ མཚོན ཡོད ། དེ་བ-ས ནོར་འཆུགས ཀྱི གྲིབ་མ-ས གོས་པ-འི ཚན་རྩལ འགྱུར་ཡིག ཞིག གིས རང་གཞན གྱི རྒྱུད ལ ལེགས་ཚོགས ཅི་ཡང སྤེལ མི་ནུས་བ ལྟ་ཞོག འབྱུང་ལྔ-ས གྲུབ་པ-འི སྲོག་ཁམས ཀྱི གཤེད དུ འང འགྱུར སྲིད་པ-ས ན ཡོད་པ ལས མེད ན དགེ་མཚན ལྡན་པ ཡིན ། ལྕང་སྐྱ རོལ་པའི་རྡོ་རྗེ མཆོག གིས ཀྱང་སངས་རྒྱས ཀྱི བཀའ དྲི་མ མེད་པ ལོག་བཤད ཉེས་བཤད ཀྱི བཙོག ཆ ུས བསླད་པ-འི འབྲས་བུ རང་གཞན ཀུན ལ འདི ཕྱིར བཟོད་པ-ར དཀའ་བ-འི སྡུག་བསྔལ འབྱུང་བ ལ ཅི-ར ཡང མི་སེམས་པ-ར ཟད དོ” ཞེས གསུངས  ། འོ་ན འདི-ར སངས་རྒྱས ཀྱི བཀའ ཞེས གསུངས མེད ཀྱང དེ དང ཆ་འདྲ་བ-འི སྒོ་ནས ཚན་རྩལ ལོ་ཙཱ འི ཁྲོད ཀྱི འགྱུར་མིང ལ ཆེས གཟབ་ནན བྱ དགོས་པ གལ་ཆེ་བ-ས མིང་བརྡ གཅིག གི ཆད་སྐྱོན དང ནོར་འཁྲུལ ལས ཀྱང ཚན་རིག ཞིབ་འཇུག དང ལག་རྩལ བརྗེ་རེས སོགས ཕྱོགས གང ཐད ལ གནོད་རྐྱེན ཧ་ཅང ཚབས་ཆེན ཐེབས ངེས ཡིན ། ༣ ཚན་རྩལ ལོ་ཙཱ འི རྨང་གཞི-འི བྱ་བ ལྷོད ཅིང སྐུལ་སློང གི སྤྲོ་སྣང ཉམས་པ ། ད་ལྟ བོད ཀྱི ལས་ཁུངས མང་ཆེ་བ-ས བོད་ཡིག གི དུས་དེབ དང ཚགས་པར འགའ་རེ མངགས་ཉོ བྱེད་པ མ་གཏོགས དབྱིན་ཡིག དང རྒྱ་ཡིག གི ལོ་ཙཱ འི སྐོར གྱི དུས་དེབ མངགས་ཉོ བྱེད་པ ཧ་ཅང ཉུང་བ-ས རྒྱལ་ཁབ སྤྱི དང རྒྱལ་ནང བར རིག་གཞུང བགྲོ་གླེང བྱེད་པ-འི ཟམ་ལམ ཆད་པ དང  ། དཔེ་མཛོད་ཁང གི དཔྱད་གཞི ཉུང་བ ། ལོ་ཙཱ འི གཞུང་ལུགས སྐོར གྱི ཡིག་ཆ དང ཚད་ལྡན འགྱུར་ཡིག ཧ་ཅང ཉུང ལ ། དཔེ་མཛོད་ཁང ལ་ལ-ར བོད་ཡིག གི དཔེ་ཆ དང དུས་དེབ མང ན-འང རྐྱེན གང་མང དབང གིས ལོ དུ་མ-ར ཤོག་ལྷེ གཅིག ཀྱང ཀློག་པ མེད་པ-ར ལྟ་ཀློག དང བེད་སྤྱོད གཏན ནས བྱས མེད་པ-ར ལུས ཡོད ། ད་ལྟ-འི ཚན་རྩལ སྐོར ཀྱི འགྱུར་རྩོམ ཁ་ཤས ནང བོད ཀྱི ན་གཞོན དང བྱིས་པ-འི བློ དང རན་པ-འི དཔེ་དེབ མང མོད ། དེ་དག ལ ལྟ ཀློག བྱེད་པ-ར སྐུལ་མཁན ཉུང ཞིང སློབ་གྲྭ ཆུང འབྲིང གི བོད་ཡིག སློབ་གཞི-འི ནང ཚན་རྩལ སྐོར གྱི ཤེས་བྱ ཧ་ཅང ཉུང ལ ། འགྱུར་རྩོམ དེ་དག ལ མཚོན་ན ཚན་རྩལ ཐད ཀྱི གྲུབ་འབྲས སུ བརྩིས མེད དུ བཞག་པ-ས ལོ་ཙཱ་བ-འི ཡར་ཐོན གྱི ལྷག་བསམ ལ གནོད་པ ཆེ་བ མ་ཟད ། ལོ་ཙཱ་བ-ས ཡིག་སྒྱུར གྱི འོས་འགན ཁུར མི་འདོད་པ-འི གནས སུ བསྐྱལ ཡོད  ། ༤ ཚན་རྩལ ལོ་ཙཱ འི དཔུང་ཁག ཉམ་ཆུང ཞིང ཤུགས ཞན་པ-འི ཚུལ དུ གནས་པ ། བོད་ལྗོངས དབུས་ཕྱོགས དང མདོ་ཁམས ཕྱོགས ཀྱི ཁུལ དང རྫོང རིམ་པ-ར ཡིག་སྒྱུར ལས་ཁུངས དང ཞིབ་འཇུག ལས་ཁུངས འགའ་རེ ཡོད་ན-འང དོན་དངོས སུ སྲིད་དོན སྐོར གྱི ལོ་ཙཱ ཙམ ལས རིག་ཚན གཞན ལ ལོ་ཙཱ བྱེད་བ-འི ལག་ལེན དོན་ཐོག ལ འབེབས་པ ཉུང  ། ད་དུང ལོ་ཙཱ་བ མི་ཉུང་བ ཞིག གིས བྱ་བ དང སློབ་གཉེར གྱི ཞོར དུ ཡིག་སྒྱུར བྱེད་པ ཡིན་པ-ས ཁོང རྣམ་པ རྒྱ་ཡིག དང བོད་ཡིག གཉིས ལ བྱང་ཆ ལྡན ན-འང ཚན་རྩལ རིག་ཚན སོ་སོ-འི ཤེས་བྱ མི་ལྡན་པ-ས དཀའ་ངལ ཆེ ། འདི་འདྲ-འི གནས་ཚུལ འོག ང་ཚོ-ས དེང་རབས ཚན་རིག ལག་རྩལ ཀྱི གྲུབ་འབྲས མང་པོ ནང འདྲེན་བྱེད དགོས ན ལོ་ཙཱ འི ཆ་རྐྱེན དང སྟོབས་འབྱོར གྱི ཆ་ནས ཧ་ཅང ལས་ཚེགས ཆེ་བ-འི གནས སུ ལྷུང ཡོད ། དེར་བརྟེན ། གོང གི གནས་ཚུལ འདི་དག ཚང་མ བོད ཀྱི རིག་གཞུང སྤྱི དང ཚན་རྩལ ལོ་ཙཱ འཕེལ་རྒྱས ཐད འགེགས་རྐྱེན ཆེ ཞིང འབྲེལ་ཡོད དཔལ་འབྱོར འཛུགས་སྐྲུན ཀྱི དགོས་མཁོ ལ མཚམས་སྦྱོར སོགས བྱེད དཀའ་བ རེད ། རང་རྒྱལ བཅོས་སྒྱུར སྒོ་འབྱེད ཀྱི གོམ་སྟབས ཇེ་མགྱོགས སུ འགྲོ་བ དང བསྟུན ནས ལོ་ཙཱ འི གཞུང་ལུགས དང ལག་ལེན ནང ཡིག་སྒྱུར དང སྐད་སྒྱུར གྱི དགོས་མཁོ ཇེ་ཆེ-ར འགྲོ བཞིན ཡོད་པ-ས རྒྱ་ཆེ-འི བོད ཀྱི ལོ་ཙཱ་བ རྣམས ལ གོ་སྐབས བཟང་བོ དང ལས་འགན རླབས་ཆེ་བ མང་པོ-ས སྒུག ཡོད སྟེ ། དེང་རབས ཚན་རིག ངོ་སྤྲོད དང  ། ཆེད་ལས ལག་རྩལ སྣ་ཚོགས ཀྱི ཡིག་ཆ ། ཚོང་ཟོག གང་མང གི གསལ་བཤད ཡི་གེ རྒྱལ་ཁབ ཕྱི་ནང གི དཔལ་འབྱོར ཚོང་ལས སོགས ལོ་ཙཱ འི བྱེད་སྒོ སྣ་ཚོགས ཞིག མྱུར དུ སྒྲུབ དགོས ། ཐ་ན ལོ་ཙཱ འི བརྡ་འཕྲིན འབའ་ཞིག གིས ཀྱང སྤྱི་ཚོགས འཕེལ་རྒྱས དང དཔལ་འབྱོར འཛུགས སྟེང ཕན་ནུས རྒྱ་ཆེན་པོ ཐོན ངེས་བ ཡིན་པ-ས ཚན་རྩལ ལོ་ཙཱ་བ ཞིག ཡིན ཕྱིན གོ་སྐབས ཆུད་ཟོས སུ མ་བཏང་བ-ར ལོ་ཙཱ འི ལས ལ འབད་འབུངས བྱས ཏེ གྲུབ་འབྲས གསར་བ ལེན རྒྱུ ནི ཆེས གལ་ཆེན གྱི འོས་འགན ཞིག ཡིན ། གཉིས ། དེང་རབས བོད ཀྱི ཚན་རྩལ ལོ་ཙཱ འི བྱ་བ ཇི་ལྟར འཕེལ་རྒྱས གཏོང་བ-འི ཐད ཀྱི བསམ་གཞིགས ། ༡ ཚན་རྩལ ལོ་ཙཱ འི བྱེད་སྒོ གསར་བ འདོན་སྤེལ བྱ དགོས ། ཚན་རིག ལག་རྩལ གྱིས དངོས་བོ-འི དཔལ་ཡོན དར་སྤེལ ཐད ལ དགེ་མཚན ཆེན་པོ འདོན བཞིན ཡོད་པ-ས ཚན་རྩལ ཡིག་ཆ ཉར་ཚགས ཀྱི མང་ཉུང དང བེད་སྤྱོད ཀྱི བཟང་ངན དེ ཐད་ཀར དཔལ་འབྱོར འཛུགས་སྐྲུན དང  ། དབུལ་ཕོངས ཕྱུག་བསྒྱུར ལ འབྲེལ་བ ཆེན་པོ ཡོད་པ ཡིན ། དེ་བ-ས ། ང་ཚོ-ས གཅིག ནས ཚན་རྩལ ལོ་ཙཱ འི གཞུང་ལུགས དང ལག་ལེན ཐད རྨང་གཞི བརྟན་པོ འཛུགས རྒྱུ དང དེ-འི སྟེང ནས བྱེད་སྒོ གསར་བ འདོན་སྤེལ དང ཞིབ་འཇུག བྱས ཏེ བེད་སྤྱོད ཀྱི རིན་ཐང ཇེ མཐོ-ར གཏོང དགོས ། གཉིས ནས དུས་རབས གསར་བ དང བསྟུན ནས འདུ་ཤེས གསར་བ ལྷུར་ལེན བྱེད་པ དང ལས་འགན གསར་པ འགན་འཁྲི བྱེད དགོས ། གསུམ ནས ཞིབ་འཇུག གི ཁྱབ་ཁོངས རྒྱ་སྐྱེད ནས ལོ་ཙཱ འི ཞབས་འདེགས ཞུ ཡུལ ཇེ་མང དུ བཏང ནས སློབ་གྲྭ-འི དཔེ་ཁྲིད དང ཞིབ་འཇུག གི ཁོར་ཡུག དེ་ཙམ ལས བརྒལ ཏེ ཐད་ཀར ཚོང་རྫས དཔལ་འབྱོར གྱི འཕེལ་རྒྱས ལ ཞབས་འདེགས ཞུ ཐུབ་པ-འི ཚད ལ ཐོན ཐུབ དགོས ། བཞི ནས རྩ་འཛུགས ཡོད་པ-འི སྒོ་ནས ཐབས་ལམ མང་པོ དང  ། ལས་རིམ མང་པོ ། ཐབས་ཤེས སྣ་ཚོགས སྤྱད ནས ཚན་རྩལ ལོ་ཙཱ འི གྲུབ་འབྲས དེ་དག བེད་སྤྱོད དང དྲིལ་སྒྲོག བྱ དགོས ། གོང གི་ལོ་ཙཱ འི བྱེད་སྒོ-འི རེ་འདུན དེ་དག འདོན་སྤེལ དང ལེགས་འགྲུབ བྱེད དགོས ན ཐོག་མ-ར གཤམ གྱི ཕྱོགས་བཞི-འི སྟེང ནས རྨང་གཞི འཇོག དགོས ཏེ ། གཅིག ནས རྒྱ་ཡིག གི ཚན་རྩལ ལོ་ཙཱ འི དཔྱད་གཞི-འི དཔེ་ཆ དང དུས་དེབ ། ཚགས་པར སོགས ཀྱི དཀར་ཆག དང དཔྱད་རྩོམ ཁ་བྱང  ། ནང་དོན གནད་བསྡུས བཅས ནན་ཏན གྱིས ཐོ་འགོད བྱས ནས འདི-འི སྐོར གྱི ཡིག་ཆ ཆ་ཚང་བ དག སྒྲིག བྱེད་པ-ར འབད་པ བྱེད དགོས ། གཉིས ནས བོད་ཡིག གི ཚན་རྩལ དུས་དེབ དང  ། ཚགས་པར ། མིང་བརྡ གསར་བ སྤྱི་བསྒྲགས ། ཚན་རྩལ ལོ་ཙཱ འི སྐོར གྱི བསམ་བློ བརྗེ་རེས ཀྱི དེབ་ཆུང སོགས འགྲེམས་སྤེལ བྱེད རྒྱུ ནི ཧ་ཅང གལ་ཆེ ། དཔེར་ན ། 《མཚོ་སྔོན བོད་ཡིག ཚན་རྩལ ཚགས་པར》 ནི དེང་སྐབས བོད ཀྱི ཚགས་པར ཁྲོད དུ ཚན་རྩལ ཤེས་བྱ ཅུང མང ལ གོ་བརྡ དང ཚིག་སྦྱོར ཡང ཅུང བདེ་བ-འི ཚགས་པར སྟབས་བདེ ཞིག རེད ། གསུམ ནས ལོ་ཙཱ་བ རྣམས མཐུན་སྒྲིལ སྒོས མཉམ་སྒྲུབ དྲ་ཚིགས ཤིག བཙུགས ནས རྒྱ་ཆེ-འི ལོ་ཙཱ འི བྱ་བ-ར མོས་བ དང ཀློག་པ་པོ རྣམས ལ བོད ཀྱི སྐད་ཡིག དང མིང་བརྡ གསར་བ-འི སྐོར ལ དོགས་གནས ཡོད་པ སེལ ཐུབ ཅིང  ། དྲ ཚིགས སྟེང དམིགས་ཡུལ ཡོད་པ དང འགན་དབང ཡོད་པ-འི བྱ་བ རྒྱུན་འཁྱོངས བྱས ནས ལོ་ཙཱ ལ བརྟེན ནས རིག་གཞུང ཀུན ལ ཞབས་ཞུ སྒྲུབ ཐུབ་པ-འི བྱེད་སྒོ མང་པོ འཛུགས རྒྱུ ཤིན་ཏུ གལ་ཆེ ། བཞི ནས ཚན་རྩལ ལོ་ཙཱ དང དེ འི སྐོར ཀྱི བགྲོ་གླེང ངམ འབྲེལ་འདྲིས ཚོགས་འདུ རྩ་འཛུགས བྱས ནས ལོ་ཙཱ་བ-འི དབར ཕན་ཚུན མཉམ་འབྲེལ བྱས ཏེ དེང་སྐབས གསར་བྱུང གི ཚན་རྩལ ཡིག་ཆ དང ཆེས བེད་སྤྱོད རིན་ཐང ལྡན་པ-འི དུས་དེབ འགའ་རེ རྩོམ་སྒྲིག བྱས ནས སྤྱི་ཚོགས ལ ཕན་ནུས ཆེ ཞིང ཞབས་འདེགས ཞུ ཐུབ་པ ཞིག བྱེད དགོས ། ༢ ང་ཚོ-ས ངེས་པར དུ རྒྱལ་སྤྱི དང རྒྱལ་ཁབ རིམ་པ-འི བགྲོ་གླེང ཚོགས་འདུ-ར ཞུགས ནས བསམ་བློ བརྗེ་རེས བྱ དགོས ། ལོ འདི་ག-འི ནང རྒྱང་བསྒྲགས བརྙན་འཕྲིན དང དུས་དེབ ཚགས་པར སོགས སྨན་གཟུགས སྣ་ཚོགས བརྒྱུད དེ ང་ཚོ-འི མིག གི མཐོང་ཚད དང རྣ འི གོ་ཚད དུ རང་རེ-འི རྒྱལ་ཁབ གྱིས ཕྱི་ཕྱོགས ལ མཛའ་གཅུགས ཀྱི འབྲེལ་འདྲིས བཞག དང འཇོག བཞིན་པ ནི ཧ་ཅང ཧ་ལས་པ ཞིག ཏུ སླེབས འདུག་པ སྟེ ། རྒྱལ་སྤྱི-འི སྟེང ཆབ་སྲིད སྐོར གྱི འགོ་ཁྲིད རིམ་པ-འི འབྲེལ་འདྲིས དང  ། སློབ་གསོ སྐོར གྱི མཁས་དབང རིམ་པ-འི འབྲེལ་འདྲིས ། ཁྲིམས་ལུགས སྐོར གྱི ཁྲིམས་དཔོན རིམ་པ-འི འབྲེལ་འདྲིས ། ཚོང ལས སྐོར གྱི ཁེ་ལས་བ རིམ་པ-འི འབྲེལ་འདྲིས ། འཛུགས་སྐྲུན སྐོར གྱི བཟོ་བཀོད་པ རིམ་པ-འི འབྲེལ་འདྲིས ། རྒྱལ་སྲུང སྐོར གྱི དམག་སྤྱི་བ རིམ་པ-འི འབྲེལ་འདྲིས ། ཚན་རྩལ སྐོར གྱི ཚན་རིག་པ རིམ་པ-འི འབྲེལ་འདྲིས སོགས རིག་གནས དང ལས་རིགས ཁག གི འབྲེལ་འདྲིས དེ ཟམ མི་ཆད་པ-ར ཡོད ། ད་དུང དེ སྔ འི ཕྱི་དོན གཞུང་ལས་ཁང’ ཞེས མིང་བཏགས་པ-འི ལས་ཁུངས ཚང་མ ཡང རིམ་བཞིན རྒྱལ་སྤྱི-འི རིག་གཞུང བགྲོ་གླེང ལྟེ་གནས སམ རྒྱལ་སྤྱི-འི མཉམ་སྒྲུབ གཞུང་ལས་ཁང ཞེས ལས་ཁུངས ཀྱི མིང བསྒྱུར ནས ཕྱི-འི རྒྱལ་ཁབ ལ འབྲེལ་འདྲིས བྱེད་པ-འི བྱ་བ འདི དུས་རབས གསར་བ-འི འཕེལ་རྒྱས ཀྱི ཁྱད་ཆོས ཤིག ཡིན་པ ཤུགས ནས རྟོགས ཐུབ ། དེ་སྔོན རྗེ ཤེས་རབ་རྒྱ་མཚོ ལགས ནས ཀྱང རྒྱལ་ཁབ དང མི་རིགས ལ སྙིང་ཐག་པ ནས ཤ་ཚ་བ-འི སྐྱེས་བུ དམ་པ དྲག་ཞན བར་མ ཚང་མ-ས རང་རང ལ ནུས་པ ཅི ཡོད དང  ། སྟོབས ཅི ཡོད ཀྱིས རིག་གཞུང སྤེལ་བ-འི ཚོགས་འདུ མ་ཚུགས་པ འཛུགས་པ དང  ། བཙུགས ཟིན གནས་པ དང  ། རྒྱ་ཆེ-ར སྤེལ་བ-འི བྱ་གཞག ལེ་ལོ-ར མ་ཤོར་བ གཟི་བརྗིད བླ་ན མ་མཆིས་པ-འི རྒྱན གྱི མཆོག ཏུ འཆར་བ-ར མཛོད་མཛོད ཞེས གསུངས་པ ལྟར ། རང་ཅག བོད མི་རིགས ལ མཚོན་ན ཡང གཟུར་གནས རྣམ་དཔྱོད ལྡན་པ-འི སྔོན་ཐོན མི་རིགས གཞན ལ མིག་དཔེ-ར བལྟས ནས ངེས་པ-ར དུ རྒྱལ་སྤྱི དང རྒྱལ་ཁབ རིམ་པ-འི བགྲོ་གླེང ཚོགས་འདུ ལ ཞུགས ཅི ཐུབ བྱས ནས བསམ་བློ བརྗེ་རེས བྱེད རྒྱུ ནི དུས་རབས གསར་བ-འི ནང རང གི རིག་གནས འཛིན་སྐྱོང་སྤེལ་གསུམ དང གཞན གྱི རིག་གནས བསྲེག་བཅད་བརྡར་གསུམ བརྒྱུད དེ རང གི གསོས སུ འདྲེན་པ-འི ཐབས་ལམ མཆོག ཏུ གྱུར་བ ཞིག ཡིན་པ-ར མ་ཟད ། ཐབས་ལམ འདི ལ བརྟེན ན རང་ཅག གི བློ ཡི སྒོ་མོ འབྱེད ལ རིགས་ལམ གྱི འདབ་བརྒྱ གྲོལ་ངེས ཡིན་པ ཐག གིས ཆོད ཐུབ ། དེས་ན འདི-ར སྐབས སུ བབས་པ ཚན་རྩལ ལོ་ཙཱ འི བྱ་བ འཕེལ་རྒྱས གཏོང་བ-འི ཐད ལ འང གོང གི ཐབས་མཆོག དེ མེད དུ མི་རུང་བ ལྟ་ཞོག དེ་ལས ལྷག་པ-འི རྩོལ་བ བརྒྱ་འགྱུར སྒོས སྐད་ཡིག གཉིས ནས གསུམ ། གསུམ ནས བཞི ། བཞི ནས གྲངས་མེད ཀྱི སྐད་ཡིག ལ བསྡུར་བ དང ཞིབ་འཇུག བྱས ཏེ གསར་བྱུང རིག་ཚན དག གི གཞུང་དོན གྱི བརྗོད་བྱ དང དེ-འི མིང་བརྡ གཅིག་གྱུར ཡོང་བ-ར མཐུན་རྐྱེན ལེགས་པོ བསྐྲུན དགོས ། དེ་ལྟར བྱས ན ད་གཟོད འཛམ་གླིང གི མི་རིགས མང་པོ-འི ཁྲོད ཁ་བ་ཅན གྱི རིག་གནས ནམ་ཡང ཉམས་པ མེད་པ-ར རྒྱས ཐུབ ངེས ཡིན ། ལོ འདི འག-འི རིང བོད ཀྱི ཤེས་ལྡན མི་སྣ-འི ཁྲོད འགོ་ཁྲིད་པ དང ལས་བྱེད་པ ། ཆེད་ལས མཁས་པ དང དགོན་སྡེ-འི གྲྭ་བ ། ཁེ་ལས ཚོང་པ དང སྨན་པ ། སློབ ཆེན དང སློབ་གྲྭ ཆུང འབྲིང གི དགེ་རྒན སོགས ལས་རིགས སོ་སོ-འི མི་སྣ གང་མང ཞིག རྩ་འཛུགས དང སྒྲིག་ལམ ཡོད་པ-འི སྒོ་ནས རྒྱལ་ཁབ ཕྱི་ནང ལ རིག་གཞུང བགྲོ་གླེང དུ ཕེབས་པ དང  ། སློབ་གྲྭ འགྲིམས་པ ། དུས ཐུང གི གསབ སྦྱོང ལ ཞུགས་པ ། ལྗོངས་རྒྱུ ལྟ་སྐོར དུ འགྲོ་བ སོགས ཀྱི བྱ་འགུལ ལ ཞུགས མི་གྲངས ཉུང ན ཡང འདི་འདྲ-འི བྱ་འགུལ ལ ཞུགས་པ དག གིས རང གི མཐོང་ཐོས དྲན་རིག གི མྱོང་བ དེ རྒྱ་ཆེ-འི བོད་རིགས མང་ཚོགས གི དངོས་བོ-འི དཔལ་ཡོན བཅོས་སྒྱུར གྱི ཐད ལ སྐུལ་སློང དང བློ་རྒྱ སྐྱེད གང ཐུབ བྱུང ན དེ་ནི ཚན་རིག ལག་རྩལ གྱི དོན་རྟོགས འདོད ཀྱི བསམ་པ རྣམ་དག གི འབེལ་གཏམ ལྟ་བུ ཡིན་པ-ས ཤེས་བྱ གསར་བ-འི ལོ་ཙཱ འི རྨང ཙམ འདིང་བ ལ འང ཕན་པ-འི དོན རྒྱ་ཆེན་པོ འགྲུབ་པ-འི དགེ་མཚན ཡོད ངེས་བ ཡིན ། ༣ རྒྱལ་ཁབ ཕྱི་ནང གི མི་རིགས སྔོན་ཐོན གྱི ཚན་རྩལ ལོ་ཙཱ འི ཉམས་མྱོང ལ སློབ་སྦྱོང བྱ དགོས ། ཚན་རྩལ ལོ་ཙཱ་བ ཞིག ཡིན ཕྱིན དུས་ཐོག གི བརྡ་གསར དང འཕྲིན་གསར རྟོགས དགོས ལ ནམ་རྒྱུན ཏུ གནས་ཚུལ གསར་བ དང བརྡ་འཕྲིན གསར་བ-འི འབྱུང་ཁུངས ལ རྒྱུས་ལོན བྱས ནས དེ འི སྐོར གྱི གསར་འགྱུར རམ གནས་ཚུལ རྒྱུན མ་ཆད་པ-ར འགོད དགོས ། ནུབ་ཕྱོགས སྡོབས་ལྡན རྒྱལ་ཁབ དག གིས བརྡ་འཕྲིན གསར་བ སྡུད་གསོག བྱེད་པ ནི ཧ་ཅང གལ་ཆེན དུ འཇོག ཉི་ཧོང རྒྱལ་ཁབ གྱི ཅིའུ་ཏ ཚོང་ལས་ཁང ལ རྒྱལ་ཁབ གཞན དུ དོན་གཅོད་ཁང དྲུག་བརྒྱ ལྷག ཡོད ལ བརྡ་འཕྲིན འབྲེལ་གཏུགས བྱེད སྤྱད ཀྱི དྲ་བ ཧ་ཅང ཆེ་བ ཞིག ཏུ གྱུར ཡོད་པ དང  ། བརྡ་འཕྲིན གཏོང་འགྲོས མྱུར ཞིང ཕྱི-འི དཔལ་འབྱོར ཚོང་ལས སྒྲུབ་པ-ར ཧ་ཅང སྟབས་བདེ ལ དཔལ་འབྱོར གྱི ཁེ་ཕན ཆེན་པོ ཐོབ བཞིན ཡོད ། ཨ་མེ་རི་ཀ རྒྱལ་ཁབ ཀྱི ལོ་ཙཱ འི ལས ལ གཉེར་བ-འི ལས་ཁུངས དག གིས ཀྱང རང གི ཁོངས་གཏོགས གི ལོ་ཙཱ་བ རྣམས རྒྱལ་ཁབ ཡོངས ལ ཁྱབ་པ-ར བྱས ཏེ ཁ་པར དང རྩིས་འཁོར སོགས བརྡ་འཕྲིན འཕྲུལ་ཆས ལ བརྟེན ནས འབྲེལ་གཏུགས བརྒྱུད དེ འགྱུར་ཡིག སྣ་ཚོགས དུས་ཚོད ཐུང་ཐུང གི ནང དུ ཡི་གེ ཁྲི་ཕྲག མང་པོ སྐྱེལ་ལེན བྱེད་པ ཡིན་པ-ས ལོ་ཙཱ འི བྱ་བ འདི ཧ་ཅང མགྱོགས་པ-ར བཤད འདུག དེས་ན ། རང་ཅག བོད ཀྱི ལོ་ཙཱ འི བྱ་བ དང ལོ་ཙཱ་བ-ར མཚོན་ན འང བསམ་གཞིགས ཀྱི བློ་ཁ དེ རྒྱལ་སྤྱི-འི ཁོར་ཡུག གི འགྲན་རྩོད ཕྱོགས སུ མཐུན་སྒྲིལ དང མཉམ་སྒྲུབ བྱས ཏེ རྩ་འཛུགས ཡོད་པ-འི སྒོ་ནས རྒྱལ་ནང དང རྒྱལ་སྤྱི-འི ལོ་ཙཱ འི བར འབྲེལ་འདྲིས ཡོད་པ དང དེ་འདྲ-འི རིག་གཞུང ཐད ཀྱི བགྲོ་གླེང ལ ཞུགས ཐུབ་པ ། རྒྱལ་ཁབ ཕྱི་ནང གི ལོ་ཙཱ འི ཉམས་མྱོང ལ རྒྱུས་ལོན དང ཕྱོགས་བསྡོམས བྱས ནས བོད ཀྱི ལོ་ཙཱ འི ལས་དོན གོང དུ སྤེལ་བ-ར ཧུར་བརྩོན བྱ དགོས ། ༤ བོད ཀྱི ཚན་རྩལ ལོ་ཙཱ འི དཔུང་ཁག ཇེ་ཆེ དང རྒྱུ་སྤུ-ས ཇེ་མཐོ-ར གཏོང དགོས ། བོད ཀྱི ལོ་ཙཱ འི ལོ་རྒྱུས ནི ཧ་ཅང རིང མོད ། ད་ལྟ རྒྱུ་རྐྱེན གང་མང དབང གིས ལོ་ཙཱ འི དཔུང་ཁག འདི-འི ནུས་པ ཐར་ཐོར དུ ཡོད་པ དང མི་གྲངས ཉུང ལ རྒྱུ་སྤུས ཞན་པ ། ལོ་ན གཞོན་པ ། ལྷག་པར དུ ཚན་རྩལ ལོ་ཙཱ་བ-འི སྐོར ནས བཤད ན བོད་རྒྱ སྐད་ཡིག གཉིས ལ བྱང་ཆུབ་པ-འི རྨང་གཞི-འི སྟེང ཕྱི-འི སྐད་ཡིག ཅིག གི རྨང་གཞི ངེས་ཅན ཞིག ཡོད་པ དང  ། རང་བྱུང་ཚན་རིག སྐོར གྱི ཆེད་ལས ཤེས་བྱ ཡོད་པ འདི་ལྟ་བུ ཞིག ཧ་ཅང ཉུང ཞིང དཀོན་པ རེད ། དེ་བ ས འདི་ལྟ་བུ-འི ཆ་རྐྱེན འོག འཛམ་གླིང གི སྔོན་ཐོན ཚན་རིག ལག་རྩལ གྱི རྗེས་འདེད རྒྱུ དང  ། ཕྱི-འི ཚན་རྩལ ལོ་ཙཱ འི ཐབས་ལམ གསར བར ཤེས་རྟོགས ཡོད་པ བྱས ཏེ རང མི་རིགས ཀྱི སྲིད་འབྱོར་རིག་གསུམ གྱི བྱ་བ ལེགས་པ-ར སྐྱོང རྒྱུ དེ དུས་ཡུན ཐུང་ཐུང དང སྟེས་དབང གིས འགྲུབ་པ ཞིག གཏན ནས མིན ། ཚན་རྩལ བགྲོ་གླེང གི ཕན་ནུས དེ ཚན་རྩལ ལོ་ཙཱ འི ཆུ་ཚད ལས ཐོན་བ དང  ། ཚན་རྩལ ལོ་ཙཱ འི བཟང་ངན དེ དཔུང་ཁག གི རྒྱུ་སྤུ-ས ལ རག་ལས་པ-ས ང་ཚོ-ས ངེས་པར དུ ད་ཡོད ཀྱི ལོ་ཙཱ་བ-འི ཆུ་ཚད ལ ལྟོས ཏེ རྒྱུ་སྤུ-ས མཐོར་འདེགས གཏོང དགོས་པ སྟེ ། སྤྱིར་བཏང དུ གཅིག ནས སྤྱོད་ཡོན གཉིས་ལྡན གྱི ཚན་རྩལ མི་སྣ སྟེ བོད་ཡིག དང རྒྱ་ཡིག གཉིས ལ བྱང་ཆ ལྡན ཞིང ཕྱི་ཡིག གི རྨང་གཞི བཟང་པོ ཡོད་པ ། རང་བྱུང་ཚན་རིག དང སྤྱི་ཚོགས་ཚན་རིག སྐོར ལ ཤེས་རྒྱ ཆེ་བ ། མི་གཤིས བཟང ཤིང བརྩོན་སེམས ལྡན་པ ། ཞིབ་འཇུག དང ལག་ལེན གྱི ལས ལ སྤྲོ་བ འགའ་རེ གདམས ནས ཚན་རྩལ ལོ་ཙཱ འི དཔུང་ཁག ཆ་ཚང ཞིག སྒྲིག དགོས ། གཉིས ནས ལོ་ཙཱ འི ཆེད་ལས དང ཞིབ་འཇུག གི ཁ་ཕྱོགས ལ འབྲེལ་བ ཡོད་པ-འི གསོ་སྦྱོང འཛིན་གྲྭ རྩ་འཛུགས བྱས ཏེ རྨང་གཞི-འི ཤེས་བྱ དང༌  ། དེ-འི ཐབས་ལམ གསལ་བ ར སློབ་སྦྱོང བྱས ནས སྐད་རིགས མང་བོ ར ཁ་ལོ བསྒྱུར ཐུབ་པ-འི ནུས་བ སྐྱེད་སྲིང བྱེད དགོས ། གསུམ ནས རང་རེ-འི ལོ་ཙཱ་བ རྣམས རྒྱལ་སྤྱི དང  ། རྒྱལ་ནང  ། བོད་ཁམས ཀྱི ལོ་ཙཱ་རིག་པ-འི གཞུང་ལུགས དང ལག་ལེན སྐོར གྱི རིག་གཞུང བགྲོ་གླེང ཚོགས་འདུ-ར ཞུགས་པ-ར སྤྲོ དགོས་པ-འམ ཚོགས་འདུ དེ་འདྲ རྩ་འཛུགས བྱས ནས དཔྱད་པ གཏོང་བ དང  ། སྙན་ཞུ འབུལ་བ ། ཉམས་མྱོང བརྗེ་རེས བྱེད་པ སོགས བྱས ཏེ རང་ཅག གི ལོ་ཙཱ འི རིག་གཞུང གི ཆུ་ཚད དང བསམ་བློ-འི གོ་རྟོགས ཇེ་མཐོ-ར བཏང ནས བོད མདོ་དབུས་ཁམས་གསུམ གྱི སྤྱི་ཚོགས འཚོ་བ-འི འཕེལ་རྒྱས དང སྐད་ཡིག རིག་གནས འཛིན་སྐྱོང་སྤེལ་གསུམ ལ ཡིད་ཆེས དང སྤོབས་པ བསྐྱེད དགོས ། 