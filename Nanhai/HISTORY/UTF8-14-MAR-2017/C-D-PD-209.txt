ཁམ་བུ འི སིལ་སྡོང ཨུ་ཚུགས་ཅན ། ས་ཆ ཞིག་ན ལོ་མང རིང སྐྱེས་པ འི ཁམ་བུ འི སྡོང་བོ ཞིག ཡོད ལ ། དེ འི སྡོང་རྩེ དགུང ལ བསྙེགས ཤིང༌  ། ཡལ་འདབ རབ ཏུ རྒྱས ནས ལྗོན་པ ཀུན གྱི རྩེ རུ བུད འདུག དུས་ཡུན རིང་པོ སོང་བ་ན ། སྡོང་རྒན དེ ལ ང་རྒྱལ གྱི ས་བོན འབུས ནས ཉིན་རེ་རེ ར རང གི ལྗང་མདོག གི སྨྲ་ར ར བྱིལ་བྱིལ བྱེད ཀྱིན རང་བསྟོད བྱེད ། ཡིན་ཡང༌  ། མི་རྣམས དེ ལ སུན་སྣང མི་སྐྱེས་པ ར སྔར་བཞིན དེ ལ དགའ་ཞེན ཆེ་བ རེད ། རྒྱུ་མཚན ནི ལོ་རེ འི དཔྱིད་ཀ ར ཁམ་བུ འི མེ་ཏོག གི དྲི་ཞིམ ཕྱོགས་བཞི ར ཁྱབ ནས མི་རྣམས ལ སྣང་བ སྐྱིད་པོ ཞིག སྦྱིན་པ དང༌  ། དབྱར གྱི དུས་ན ཁམ་བུ སིལ་ཏོག སྨིན ནས མི་རྣམས ཀྱིས ཡིད་ཚིམ་པ ཞིག ཟོས ཆོག ཡིན་ན འང༌  ། ཁམ་བུ འི སིལ་སྡོང ཡིད་སྐྱོ་བ ལ ། ད་ལོ ཁམ་བུ མེ་ཏོག བཞད་ཚུལ ལོ སྔོན་མ ར མི་དོ་བ དང༌  ། ཡལ་འདབ ཀྱི ལོ་མ འང མི་ཉུང་བ ཞིག ལྷུང སོང༌ ། བྱིའུ སྡོང་བརྐོ ཞིག འཕུར འོངས ནས ཁམ་བུ འི སིལ་སྡོང ལ ། གུས ཤིང བརྩེ་བ འི ཁམ་བུ སྡོང་བོ་ལགས ། ཁྱེད ཀྱི ལུས་ན འབུ་ཁུང མང་པོ ཡོད་པ ས ། ང ཡི ས ཁྱེད ཀྱི ནད ལ བརྟག་པ ར བྱ ཞེས ཟེར ། ཁམ་བུ འི སིལ་སྡོང གིས ཐོས འཕྲལ ། མྱུར དུ ལུས་སྟེང གི འབུ་ཁུང ལོ་མ ས གཡོགས ནས ། བདག གི ལུས་ན འབུ་ཁུང ཞིག ག་ལ ཡོད ། ང ལ ནད་བཅོས བྱེད་དོན་མེད ཅེས ཟེར ། ལོ་གཅིག ཡང ཕར འདས སོང༌  ། ཁམ་བུ འི སིལ་སྡོང གི ལོ་མ ལྷག་པར ཇེ་ཉུང དུ སོང ཞིང༌  ། མེ་ཏོག ཀྱང ཇེ་ཉུང དུ སོང༌  ། བྱིའུ སྡོང་བརྐོ སླར་ཡང འཕུར འོངས ནས ། བླ་མེད ཀྱི ཁམ་བུ སིལ་སྡོང ལགས ། ཁྱེད ལ ནད་བཅོས ཐེངས་ཤིག བྱེད རན ། ཁྱེད ཀྱི ལུས་སྟེང གི ཁུང་བུ ཇེ་ཆེ ར སོང་བ་མིན ནམ ཞེས དྲིས ། ཁམ་བུ འི སིལ་སྡོང གིས ཅི ར མི་སྙམ་པའི་ངང ན་རེ ། ཁུང་བུ ཆུང་ངུ ཞིག ལ སྐྲག དགོས དོན ཅི ། སྟོན་ཀ སླེབས་ཚེ གནོད་འབུ རྣམས རང་ཤུགས སུ འཆི ངེས ཟེར ནས ། བྱིའུ སྡོང་བརྐོ ལ ཁ་ཡ མ་བྱས ། བྱིའུ སྡོང་བརྐོ ཡི ས མགོ་བོ གཡུག ཅིང དངན་པ འཐེན ནས འཕུར སོང༌ ། དེ་ནས དུས་ཡུན རིང་པོ མ་འགོར་བ ར ། ཁམ་བུ འི སིལ་སྡོང གི ལོ་མ ཕལ་ཆེར ལྷུང ནས ཚར ། དུས་དེ ར ཁམ་བུ འི སིལ་སྡོང གིས བྱིའུ སྡོང་བརྐོ འི སྐད་ཆ ཡིད ལ དྲན མོད ། ཡིན་ན འང༌  ། འཕྱི་དྲགས་པ ས ཅང མ་འགོར་བ ར ། ཁམ་བུ འི སིལ་སྡོང དེ འབུ ས ཟོས ནས སྐམ སོང༌ ། གྲོགས་པོ ཆུང་ཆུང་ཚོ ། གལ་ཏེ ན་ཚ བྱུང་ཚེ ། དུས་སྔ་མོ ནས སྨན་པ ར བསྟེན དགོས་པ ལས ཨུ་ཚུགས བྱས ནས འགོར་འགྱངས བྱེད མི་འོས ། ཨུ་ཚུགས བྱས ནས འགོར་འགྱངས བྱས་ན ནད ཇེ་ལྩིར གཏོང སྲིད ། མི ཞིག གི དགེ་སྐྱོན ཡང དེ དང འདྲ སྟེ ། སྐྱོན་ཆ ཆུང་ངུ འི དུས ནས ཡོ་སྲིང བྱས་ཚེ སྐྱོན་ཆ ཆེན་པོ འབྱུང མི་སྲིད ། གལ་ཏེ ། རང ལ སྐྱོན་ཆ ཡོད་པ ཤེས་བཞིན དུ ཨུ་ཚུགས ཀྱིས བཀབ ནས ཁས་ལེན མི་འདོད་ཚེ ། མཐའ་མ ར སྐྱོན་ཆ ཆེ ར གྱུར ནས རང་ཉིད་བརླག་པ འི རྒྱུ ར འགྱུར ངེས ། རྟག་པར རང་སྐྱོན ལ བརྟགས་པ དང གཞན གྱི རོགས་རམ ཁེངས་སྐྱུང་ངང དང་ལེན བྱས་ཚེ ད་གཟོད མི ཡ་རབས ཤིག གི སྤྱོད་པ ལྡན ངེས ། 