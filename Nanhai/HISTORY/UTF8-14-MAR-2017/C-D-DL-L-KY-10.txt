བོད དུ གསུང་རྟེན ཐོག་མ ར བྱུང་ཚུལ ། དཔྱད་རྩོམ ། སངས་རྒྱས འཇིག་རྟེན དུ བྱོན་པ-འི དགོས་པ ནི ། ཐུབ རྣམས སྡིག་པ ཆུ ཡིས མི་འཁྲུ ཞིང  ། འགྲོ་བ-འི སྡུག་བསྔལ ཕྱག གིས མི་སེལ ལ ། ཉིད ཀྱི རྟོགས་པ གཞན ལ སྤོ་མིན ཏེ ། ཆོས་ཉིད བདེན་པ བསྟན་པ-ས གྲོལ་བ-ར མཛད ། ཅེས གསུངས་པ ལྟར ། སེམས་ཅན སྡུག་བསྔལ ལས གྲོལ་བ-འི ཆེད་དུ ཡིན ཞིང  ། དེ་ཡང  ། བླང་དོར ཕྱིན་ཅི མ་ལོག་པ ར བསྟན ནས ། གདུལ་བྱ རྣམས ཀྱིས ཇི་ལྟར བསྟན་པ ལྟར ཉམས སུ བླངས ན གྲོལ་བ-ར འགྱུར་བ-འི ཕྱིར ། དེས་ན ། བསྟན་པ གཉིས ཀྱི ནང ནས ཀྱང ཐོག་མ-ར ལུང གི བསྟན་པ བྱུང ཞིང  ། དེ་ལས རྟོགས་པ འི བསྟན་པ བྱུང་བ ཡིན་པ དེ་བཞིན དུ ། བོད་ཁ་བ་ཅན དུ བསྟན་པ དབུ་བརྙེས་པ-འི རྟེན་འབྲེལ ལ གསུང ཐོག་མ-ར བྱུང་བ ཡིན ། ཤེར་ཕྱིན གྱི མདོ་སྡེ རིན་པོ་ཆེ ལས ཀྱང  ། སངས་རྒྱས ཀྱི སྐུ ལས ། སངས་རྒྱས ཀྱི གསུང གལ་ཆེ་བ-ར གསུངས་པ དང  ། ཤེར་ཕྱིན ཚིག་བཅད གཅིག བྲིས ན ། སངས་རྒྱས འབུམ་ཕྲག ལ མཆོད་བསྟོད བྱས་པ-འི ཕན་ཡོན ལས ལྷག་པར གསུངས སོ། ། ཁ་བ་ཅན དུ གསུང ཇི་ལྟར བྱུང་ཚུལ ནི ། རྒྱལ་རབས ཐམས་ཅད ལས གསུངས་པ ལྟར ། བོད་རྒྱལ ལྷ་ཐོ་ཐོ་རི གཉན་བཙན གྱི དུས སུ ། ཕོ་བྲང ཡུམ་བུ་བླ་མཁར ཡང་རྩེ ལ ། གསེར་ཤོག ངོས ལ བེེཌཱུརྱ བྲིས་པ-འི སྤང སྐོང ཕྱག་བརྒྱ་པ དང  ། མདོ་སྡེ་ཟ་མ་ཏོག གསེར གྱི མཆོད་རྟེན ཁྲུ་གང་བ མུ་དྲ འི ཕྱག་རྒྱ ། ཙིནྡྲ མ་ཎི འི རྐོས་ཕོར བཅས བྱུང  ། རྒྱལ་པོ-ས ནང་དོན མ་མཁྱེན ཡང ངོ་མཚར་ཅན དུ བརྩིས ནས གསེར་སྐྱེམས གཡུ་སྔོན གྱིས མཆོད་པ-ས བཀྲ་ཤིས་པ མང་པོ བྱུང །མི་རབས ལྔ ནས དེ-འི དོན ཤེས་པ འབྱུང ཞེས ལུང་བསྟན ། རྒྱལ་བོ གཞོན་ཤ་ཅན དུ གྱུར དགུང་ལོ བརྒྱ དང དྲུག་ཅུ ཐུབ ། རྟེན དེ རྣམས ལ གཉན་པོ་གསང་བ ཞེས མཚན་གསོལ ཏེ ད་ལྟ-འི བར དུ-འང གྲགས སོ། ། དེ-འི ནང ཙིནྡྲ མ་ཎི འི རྐོས་ཕོར ཞེས་པ ། སྤྱན་རས་གཟིགས བཅུ་གཅིག ཞལ ཡིད་བཞིན་ནོར་བུ-འི གཟུགས ཀྱི རྐོས་ཕོར དང  ། མུ་དྲ འི ཕྱག་རྒྱ ནི ། ནོར་བུ-འི རིགས ཀྱི རྡོ ཁྲུ་གང ཚད ཅིག ལ ཡིག་དྲུག རང་བྱུང ཡོད་པ ཞིག ཡིན ། གཡུ-འི མཆོད་རྟེན བང་རིམ བཞི་པ ཞིག ཀྱང བྱུང་བ-ར བཤད ། མདོ ལ སྔ་བ ཟ་མ་ཏོག དང  ། གཟུངས ལ སྔ་བ སྙིང་པོ ཡི་གེ དྲུག་པ ཞེས གྲགས ། ད་ལྟ ར ཞོལ་པ-ར ཁང གི བཀའ་འགྱུར དཀར་ཆག ལྟར ། མདོ་མང  ། ཇ་པ ནང མདོ་སྡེ ཟ་མ་ཏོག དང  ། མདོ་མང  ། ཟ་པ ནང སྤང་སྐོང ཕྱག་བརྒྱ་པ བཞུགས ། ལོ་ཙཱ་བ ཐོན་མི་སམྦྷོཊ ས རྒྱ་གར ནས བོད དུ ཕེབས རྗེས ཡི་གེ བསྒྱུར་བ-འི ཐོག་མ དེ གཉིས ཡིན ། མདོ་སྡེ ཟ་མ་ཏོག ལས འཕགས་པ སྤྱན་རས་གཟིགས ཀྱིས ། རིགས་དྲུག སྡུག་བསྔལ ལས བསྒྲལ་བ-ར མཛད་ཚུལ ། བོད་ཁ་བ་ཅན བདག གི-ར མཛད་ཚུལ ། དམར་པོ-འི རི ལ བཞུགས ནས ། འོ་ཐང གི མཚོ-ར གནས་པ-འི སེམས་ཅན རྣམས སྡུག་བསྔལ ལས སྒྲོལ་ཚུལ ། རྟ-འི རྒྱལ་པོ-ར སྤྲུལ ནས ཚོངས་པ ལྔ་བརྒྱ སྲིན་པོ-འི འཇིགས་པ ལས ཐར་བ-ར མཛད་ཚུལ ། སྤྲེའུ སྤྲུལ ནས བོད་མི སྤེལ་ཚུལ སོགས སྤྱན་རས་གཟིགས ཀྱི རྟོགས་བརྗོད ཡོད ། མུ་དྲ འི ཕྱག་རྒྱ ཞེས་པ སྙིང་པོ ཡིག་དྲུག ནི བོད་མི རྣམས ཀྱི ཆོས་སྐལ ཡིན སྟབས ། བྱིས་པ ཆུང་ངུ ནས སློབ མི་དགོས་པ-ར འདོན་ཤེས ཞེས གྲགས་པ མ་ཟད ། རིགས་དྲུག གི སྐྱེ་སྒོ གཅོད་པ དང  ། ཕར་ཕྱིན་དྲུག ཐོབ་པ སོགས ཀྱི ཕན་ཡོན དང ལྡན ཏེ ། ཟ་མ་ཏོག བཀོད་པ ལས ། མཐའ་འཁོབ ཁ་བ་ཅན གྱིས ཡུལ་ཁམས དེ-ར ། ཡི་དམ་ལྷ ཡི སྐལ་བ ཁྱོད ཡིན ཏེ ། ཡི་དམ ཁྱོད ལ བརྟེན ནས མ་འོངས དུས ། ཡུལ དེ-ར སངས་རྒྱས བྱང་སེམས དཔག་མེད འབྱུང །སངས་རྒྱས་བསྟན་པ དར ཞིང རྒྱས་པ-ར འགྱུར ། ཆོས་སྐལ སྙིང་པོ ཡིག་དྲུག འདི ཡིན ཏེ ། སྙིང་པོ འདི ལ བརྟེན ནས མ་འོངས དུས ། ཤྰཀྱ འི རྒྱལ་པོ-འི གསུང་རབ དམ་ཆོས ཀུན ། ཡུལ དེ-ར དར་རྒྱས མི ཀུན ཆོས་སྤྱོད འགྱུར ། གཟུགས་སྔགས རྒྱལ་པོ ཡིག་དྲུག འདི ། སངས་རྒྱས ཀུན གྱི དགོངས་པ-འི མཆོག་གཅིག་ཏུ བསྡུས་པ-འི བདག་ཉིད ཡིན ། ཆོས་ཕུང རྒྱལ་ཁྲི་བཞི་སྟོང པོ ། གཅིག ཏུ བསྡུས་པ-འི སྙིང་པོ ཡིན ། ཞེས སོགས ཕན་ཡོན མཐའ ལས འདས་པ གསུངས སོ། ། སྤང་སྐོང ཕྱག་བརྒྱ་པ ལས ། སངས་རྒྱས བྱང་སེམས མང་པོ-འི མཚན བརྗོད ནས ཕྱག་འཚལ་བ དང  ། སྡིག་པ བཤགས་པ སོགས ཀྱི བརྗོད་བྱ་ལྡན ། ཡིག་རྙིང ལས དཔང་ཀོང ཕྱག་རྒྱ ཞེས་པ-འང གསལ ། དེ་ལྟར ། བོད དུ བསྟན་པ དབུ་བརྙེས ཞེས་པ-འང ཆོས་དཔེ དེ་དག བྱུང་བ ལ བཤད ། རྒྱ་དཔེ བསྒྱུར་བ-འི ཐོག་མ-ར ཡང  ། དེ་དག བསྒྱུར་བ ཡིན་པ-ས ། བོད ཀྱི ཆོས་སྐལ སྔ་ཤོས དེ་དག ཡིན་པ ནི ཀུན གྱིས ཤེས་པ-ར ནུས ། མ་ཡིག གཉན་པོ་གསང་བ ནི ། ཆོས་རྒྱལ ཁྲི་སྲོང་ལྡེ་བཙན གྱིས བསམ་ཡས མཆོད་རྟེན ཆེན་པོ-འི གཟུངས སུ བཞུགས སུ གསོལ་བ-ར བསམ་ཡས་དཀར་ཆག ཏུ གསལ ། མདོ་སྡེ རྒྱན ལས ། དང་པོ ཐོས ལ བརྟེན ནས ཚུལ་བཞིན ཡིད ལ བྱེད་པ འབྱུང །ཚུལ་བཞིན ཡིད ལ བྱས་པ-ར བརྟེན ནས ཡང་དག དོན རྟོགས ཡེ་ཤེས འབྱུང  ། ཞེས དང  ། མཛོད ལས ཚུལ གནས ཐོས དང བསམ ལྡན་པ-ས ། བསྒོམ་པ ལ ནི རབ ཏུ སྦྱོར ། ཞེས གསུངས་པ ལྟར ། རྒྱལ་བ འི གསུང་རབ ལ ཐོས་པ-ས མི་ངོམ་པ-ར བྱས ནས ། ཇི་ལྟར ཐོས་པ-འི དོན རྣམས བསམ བྱུང གིས ཞིབ ཏུ དཔྱད དེ ། སྒོམ་པ-ས ཉམས སུ བླང་བ-ར བྱ-འི ། ཐོས་བསམ དང  ། ཉམས་ལེན གྱི གཞུང ཁ་བྲལ་བ ནི རྒྱལ་བ འི གསུང་རབ ལ མ་གུས་པ-ར འགྱུར་པ-ས ། དེ་ལྟར མི་བྱ་བ-ར རྒྱལ་བ འི གསུང་རབ ལས ལྷག་པ-འི ཉམས་ལེན གྱི གཞུང མེད་པ-ར ཡིད་ཆེས ནས གསུང་རབ ལ གུས་པ-ར བྱ་བ ལ འབད་པ-ར འཚལ ལོ ། 