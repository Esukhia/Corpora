 བོན་གྲྭ རིན་སྤུངས་ཚུལ་བསྟན ལ བཅར་འདྲི ། བོན་རྒྱ བསྟན་འཛིན་རབ་རྒྱས ། ཁྱོད ཀྱི ལོ་རྒྱུས ངོ་སྤྲོད མདོ-ར ཙམ གནང རོགས ། རིན་སྤུངས ཚུལ་བསྟན ། མིང ལ རིན་སྤུངས ཚུལ་བསྟན ། ཕ་ཡུལ ཨ་མདོ རྔ་བ་ཁུལ ཟུང་ཆུ་རྫོང རིན་སྤུངས བཀྲ་ཤིས སྨིན་གྲོལ་གླིང  ། སྐྱེས་ལོ 1980 ལོ-འི ཟླ 7 ཚེས 24 ཉིན ། རང་ལོ བཅོ་ལྔ སྟེང རང་དགོན དུ གྲྭ་སྒོ ར ཞུགས ནས དགོན་པ-འི འདོན་ཆ་འབུད གསུམ སོགས སྦྱོང་བ བྱས ། དེ་ནས རང་ལོ བཅོ་བརྒྱད སྟེང ནས རང་དགོན སྒྲུབ་གྲྭ-ར ཞུགས ནས ལོ་ངོ དྲུག གི རིང ལ སྒྲུབ་པ ཉམས་ལེན ལ གཞོལ ། 2003 ལོ ཡི ལོ་མཇུག ནས བོད་ལྗོངས ལྷ་ས-འི སེ་ར ཐེག་ཆེན་གླིང དུ ཞུགས ནས བསྡུས་རྟགས་བློ་གསུམ ། གྲུབ་དོན་ས་གསུམ ། ཕར་ཚད སོགས ལ ལོ་ངོ ལྔ ཡས་མས སུ སློབ་སྦྱོང བྱས ། 2010 ལོ-ར ཀྲུང་གོ བོད་བརྒྱུད མཐོ་རིམ ནང་བསྟན སློབ་གླིང དུ ཞུགས ནས ད་བར དུ སློབ་གཉེར བྱེད མུས ཡིན ། 2007 ལོ ནས གཡུང་དྲུང བོན དང འབྲེལ་བ-འི དཔྱད་གླེང ལོ་དེབ མུ་ཁྲི་བཙན་པོ ཞེས པ གཙོ་སྒྲུབ བྱས ནས ད་བར དུ དེབ ལྔ དཔར དུ བསྐྲུན ། 2010 ལོ-འི ཟླ 7 པ-འི ནང ལ གྲྭ་བཙུན འགའ དང ལྷན དུ བོན གྱི དྲ་ཚིགས ཆེན་མོ ཧི་མ་ལ་ཡ-འི བོན ཞེས པ-འི དྲ་ཚིགས གཙོ་སྒྲུབ བྱས ནས ད་བར དུ དེ འི སྐོར ལ ལས་སྒྲུབ བྱེད བཞིན་པ ། 2007 ལོ ནས བོད་ལྗོངས སྤྱི་ཚོགས ཚན་རིག་ཁང གིས འཆར་གཞི ལྟར དུ བོན གྱི ཤེས་རིག ཚིག་མཛོད རྩོམ་སྒྲིག་པ-འི འགན་ཁུར ནས ད་ཆ དཔར་སྐྲུན འགྲུབ གྲབས ཡོད་པ དང  ། གཞན གཡུང་དྲུང བོན གྱི མཐུན་ཚོགས ཆེན་མོ གཡུང་དྲུང་བོན འཛིན་སྐྱོང མཉམ་འབྲེལ མཐུན་ཚོགས ཀྱི དྲུང་ཡིག་པ བཅས ཀྱི འགན ཁུར མུས སུ ཡོད ། བོན་རྒྱ བསྟན་འཛིན་རབ་རྒྱས ། ཁྱོད ནི ནང་བ གཤེན་རབ་པ ཞིག རེད ། ཁྱོད ཀྱིས ནང་བ གཤེན་རབ་པ ཞིག ཡིན་པ དེ སྐྱབས་འགྲོ ཙམ མིན་པ-ར ལྟ་བ-འི སྟེང ནས འགྲེལ་བཤད ཇི་ལྟར གནང གིན ཡོད ། རིན་སྤུངས ཚུལ་བསྟན ། སྤྱིར་བཏང ནང་བ གཤེན་རབ་པ-འམ ནང་བ སངས་རྒྱས་པ-འི ལྟ་བ ལ ཐེག་པ སོ་སོ དང གྲུབ་མཐའ གོང་འོག ལ ཁྱད་པར རེ ཡོད་པ འདི ནས བཤད མ་དགོས་པ རེད ། འོན་ཀྱང དེ་དག གིས གཅིག་གྱུར གྱི འདོད་པ ལ ། ཕྱི་ནང གི གྲུབ་མཐའ ཁྱད་པར ཕྱེ སྐབས སུ སྐྱབས་གནས སྟོན་པ ལྟ་སྤྱོད འབྲས་བུ ཡིས ཕྱི་རོལ ནང་བ-འི ཁྱད་པར འབྱེད ཅིང  ། དེ་དག ལས ལྟ་བ-འི སྟེང ནས ཕྱི་རོལ་བ ལས ཁྱད་པར དུ འཕགས་པ-ར བསྟན་པ ནི ། སྟོན་པ གཤེན་རབ མི་བོ་ཆེ-འི བཀའ ལས ། བོན གྱི མདོ་བཞི ཁས་ལེན་པ ནང་བ གཤེན་རབ་པ ཡིན ལ ། དེ བཞི ཁས་མི་ལེན་པ ནི མུ་སྟེགས་པ-འོ །  ། བོན གྱི མདོ་བཞི ནི ། འདུས་བྱས ཐམས་ཅད ཀྱི མདོ མི་རྟག་པ དང  ། ཟག་པ དང བཅས་པ ཐམས་ཅད ཀྱི མདོ སྡུག་བསྔལ་བ ། མྱ་ངན ལས འདས་པ ཐམས་ཅད ཀྱི མདོ ཞི་བ དང བོན ཐམས་ཅད ཀྱི མདོ བདག་མེད་པ-འོ །  ། ཞེས པ ཡིན ལ ། དེ་དག ལས དང་བོ འདུས་བྱས ཐམས་ཅད ཀྱི མདོ མི་རྟག་པ ནི ། སྤྱིར་བཏང བོན ཅེས པ-འི དོན ནི རང གི ངོ་བོ འཛིན་པ དེ བོན གྱི མཚན་ཉིད ཡིན ལ ། བོན ནམ ཡོད་པ ལ དབྱེ ན རྟག་དངོས གཉིས སུ འདོད ལ ། རྟག་པ མ་ཡིན་པ-འི ཡོད་པ-འམ འདུས་བྱས ཐམས་ཅད ཀྱི མདོ-འམ ངོ་བོ ནི སྐད་ཅིག་མ དང མི་རྟག པ ར འདོད དོ །  ། གཉིས་པ ཟག་པ དང བཅས་པ ཐམས་ཅད ཀྱི མདོ སྡུག་བསྔལ་བ སྟེ ། ཉོན་མོངས་པ དང བཅས་པ-འམ ། མི་དགེ་བ-འི ལས དང བཅས་པ ཐམས་ཅད ཀྱི མདོ སྡུག་བསྔལ་བ བསྟན་པ སྟེ ། དཔེར་ན ། མི་དགེ་བ བཅུ་བོ དང དེ གང་རུང བསྒྲུབས་པ ལ བསྟེན ནས འབྲས་བུ ངན་སོང གསུམ གྱི སྡུག་བསྔལ མྱོང་འབྲས བསྟན་པ དང  ། ཁྱད་པར་དུ བདེན་པ་བཞི-འི མི་རྟག ཁྱད་བོན བཅུ་དྲུག སོགས བསྟན་པ-ར འདོད ། གསུམ་པ མྱ་ངན ལས འདས་པ ཐམས་ཅད ཀྱི མདོ ཞི་བ སྟེ ། དེ་ཡང སྤྱིར ལམ ལ འཁོར་བ འི ལམ དང མྱ་འདས ཀྱི ལམ་གཉིས སུ འདོད་པ ཡིན ལ ། འཁོར་བ འི ལམ ཐམས་ཅད ནི ཞི་བ དང བྲལ་བ-འི བྲེལ་ཕོངས དང ཚ་གྲང  ། བཀྲེས་བསྐོམ ། གླེན་ལྐུགས ། འཐབ་རྩོད ། ཕམ་ལྟུང སོགས ཀྱི སྡུག་བསྔལ་བ དང བཅས་པ ཡིན ལ ། མྱང་འདས ཀྱི ལམ ནི འཁོར་བ འི ལམ ལས ལྡོག་པ སྟེ ཞི་བ-འོ །  ། བཞི་བ བོན ཐམས་ཅད ཀྱི མདོ སྟོང ཞིང བདག་མེད་པ སྟེ ། དེ་ཡང སྤྱིར འཁོར་འདས ཀྱི བོན ཐམས་ཅད ཀྱི རང་བཞིན ནི བདེན་པ ར མ་གྲུབ་པ སྟེ ། བདག་མེད་པ དེ ལ ཡང བོན གྱི བདག་མེད་པ དང གང་ཟག གི བདག་མེད་པ གཉིས སུ འདུས ལ ། དེ གཉིས ཀྱི འདོད་སྟངས ལ ཡང བོན་ཐེག རིམ་པ དགུ་བོ ས སོ་སོ-འི འདོད་སྟངས ཕྲ་རགས སོགས ཡོད དོ །  ། བོན་རྒྱ བསྟན་འཛིན་རབ་རྒྱས ། ཁྱོད ཀྱིས ཞང་ཞུང གི རིག་གནས སྐོར མང ཙམ གླེང གི འདུག དེ ལ དགོས་པ རྒྱུ་མཚན ཅི་ཞིག མཐོང གི ཡོད ། ཞང་ཞུང གི རིག་གནས ཞེས་པ འདི དངོས་གནས རང་སྐྱ་འཕེར་བ-འི རིག་གནས ཤིག ཡིན་པ དེ ཁྱོད ཀྱིས རྒྱུ་མཚན གང ལ གཏུག གི ཡོད ། རིན་སྤུངས ཚུལ་བསྟན ། ཞང་ཞུང རིག་གནས ཞེས་པ དེ་ནི ལོ་རྒྱུས ཀྱི རྒྱུན རིང ཞིང  ། ནང་དོན ཕུན་སུམ་ཚོགས་པ ལྡན་པ དང །ཞང་ཞུང རིག་གནས ལ དོ་སྣང དང གླེང དགོས་པ-འི རྒྱུ་མཚན ནི ། དེ་ཡང རིག་གནས འདི་ནི ང་ཚོ བོད མི་རིགས ཀྱི རིག་གནས སྤྱི-འི མ་གཞི-འམ འབྱུང་ཁུངས ཡིན་པ གནའ་དེང གི མཁས་དབང མང་བོ ཞིག གིས འདོད་པ དང  ། ང་ཚོ བོད ཀྱི ལོ་རྒྱུས དངོས དེ འཚོལ་པ ལ ངེས་པར་དུ ཞང་ཞུང རིག་གནས ལ ཞིབ་འཇུག དང འཚོལ་ཞིབ མ གནང་བ-ར བོད རང གི རིག་གནས ལོ་རྒྱུས མ་ལག ཆ་ཚང ཞིག འཚོལ ཐབས་མེད་པ དང །འཚོལ ན ཡང ཕྱོགས་རེ་བ དང ཡ་རེ ལས འཚོལ མི་ཐུབ ། རྒྱུ་མཚན ནི ། གནའ ཞང་ཞུང མངའ་ཁོངས འདི་ཉིད བོད དུ མ་འདུས་པ-འི སྔོན ལ ཞང་ཞུང ལ བྱ་རུ་ཐོབ་པ-འི རྒྱལ་བོ བཅོ་བརྒྱད དང བོན གྱི མཁས་གྲུབ རིག་འཛིན གྲངས ཀྱིས མི་ལོང་བ ཞིག བྱོན ནས བོན དང སྲིད གང་ཐད ལ ཡང འཕེལ་རྒྱས བྱུང ནས འཛམ་གླིང སུམ་ཆ-འི གཅིག དབང དུ བསྡུས་པ-འི སྐོར གྱི ལོ་རྒྱུས ཀྱི བཤད་སྒྲོས ཡོད་པ དང  ། དེ མ་ཟད བོད ཀྱི བཙན་པོ རྣམས ཀྱིས ཀྱང བོད ཀྱི མི་སྣ གང་མང ཞིག ཞང་ཞུང དུ བཏང ནས སློབ་གཉེར གནང་བ དང  ། ཞང་ཞུང གི མཁས་པ རྣམས བོད དུ གདན་དྲངས ནས བོད ཀྱི བོན་སྲིད ལ ལམ་སྟོན ནམ ། གཞོགས་འདེགས ལྟ་བུ-འི བྱ་བ གང་མང གནང ཡོད ལ ། ཁྱད་པར དུ བོད དུ ས་ཁྱབ རྡོ་ཁྱབ ཀྱི གཡུང་དྲུང བོན གྱི བསྟན་པ-འི གྲུབ་མཐའ དང རིག་གཞུང སོགས ཚང་མ ཞང་ཞུང ནས བོད དུ དར་ཁྱབ ཏུ སོང་བ ཞིག ཡིན ལ ། དེ་ནས བོད བཙན་པོ་ཁྲི་སྲོང སོགས ཀྱི སྐབས ནས ཞང་ཞུང མངའ་ཁོངས འདི་ཉིད བོད ཁོངས སུ བསྡུས་པ ནས བཟུང ཞང་བོད གཅིག་གྱུར ངང ནས བོད ཀྱི བོན་སྲིད གཉིས ཀྱི དོན མཛད ཡོད་པ དང  ། ཞང་ཞུང གི རིག་གནས འདི་ཉིད དངོས་གནས རང་སྐྱ་འཕེར་བ-འི རིག་གནས ཤིག ཡིན ནམ ཞེ་ན ། རང་སྐྱ་འཕེར་བ-འི རིག་གནས ཤིག ཡིན་པ-ར འདོད ། རྒྱུ་མཚན ནི ཞང་ཞུང གི རིག་གནས ལ བསྟེན ནས འཛམ་གླིང གི སུམ་ཆ དབང དུ བསྡུས་པ དང  ། ལོ་ངོ སྟོང་ཕྲག འགའ ལ རང་སྐྱ་འཕེར་བ-འི རྒྱལ་ཁབ ཏུ བཟུང ཐུབ་པ འདི-ས ཀྱང རིག་གནས དེ ལ བསྟེན ནས བྱུང་བ ཞིག རེད ། གཞན དེང གི ཆ ལ ཡང རྒྱལ་ཕྱི ཀུན ཏུ ཞང་ཞུང རིག་གནས ལ ཞིབ་འཇུག དང ཉམས་ཞིབ བྱེད་མཁན གྱི མཁས་དབང གྲངས ཀྱིས མི་ལོངས་པ ཞིག འབྱོན དང བྱོན མུས སུ མཆིས་པ དེ རེད ། བོན་རྒྱ བསྟན་འཛིན་རབ་རྒྱས ། ཁྱོད ཀྱིས བོན གྱི བརྡ་སྐད དང འབྲེལ བོན གྱི ཆོས ཞེས པ དེ-འི གཞི་ལམ་འབྲས་གསུམ གྱི སྐོར ངོ་སྤྲོད མདོར་བསྡུས ཤིག གནང ན འགྲིག གམ ། རིན་སྤུངས ཚུལ་བསྟན ། དེ་ཡང བོན གྱི གཞི་ལམ་འབྲས་གསུམ ལ ། སྟོན་པ གཤེན་རབ་མི་བོ ཆེ-འི བཀའ ཡེ་ཁྲི་ལམ་བཟླ བམ་པོ ལས ། མ་བཅོས ཤེས་བྱ-འི ངོ་བོ དེ །  ། རྟོག་པ-ས སྒྲིབ ནས དེ མ་མཐོང ། ། དེ ལ གཞི ཞེས ཐ་སྙད བཏགས །  ། དེ་ཉིད རྟོགས་ཐབས ཤེས་བྱ ལ །  ། ལམ ཞེས་བྱ་བ-འི ཐ་སྙད བཏགས །  ། དེ་ཉིད ཤེས་བྱ མངོན་གྱུར ལ །  ། འབྲས་བུ ཞེས བྱ-འི ཐ་སྙད བཏགས ། །ཞེས པ ལྟ་བུ རེད ། གཞན་ཡང ལྟ་བ ནི ཡས་ཕུབ་པ ། སྤྱོད་པ ནི མ ས་འཛེགས་པ ། གཞི སྙིང་རྗེ ཆེན་པོ ལ ལོངས ། ཐབས ཕ་རོལ ཕྱིན་པ བཅུ ལ སྤྱོད་པ སྟེ ། ལྟ་བ ཡས་ཕུབ་པ ནི ། ལྟ་བ མཐར་ཐུག བླ་མེད རྫོགས་པ་ཆེན་པོ ལ བློ་གཏད ། སྒོམ་པ ཐབས་ཆེ སྒོ་ཡངས གསང་སྔགས རིན་པོ་ཆེ-ས ཁོག་དབུབ ། སྤྱོད་པ མས་འཛེགས ཏེ ལྟ་སྤྱོད ཀུན གྱི ཐོག་མ-ར སྐྱབས་གནས དཀོན་མཆོག་གསུམ ལ ཡིད་ཆེས་པ-འི སྒོ ནས ། གཞི སྙིང་རྗེ་ཆེན་པོ ལ སོགས རྒྱུ་འབྲས་མན་ངག བདུན ལ བློ་སྦྱང  ། ལམ་བླ་མེད བྱང་ཆུབ ཀྱི སེམས རིན་པོ་ཆེ-ས ཀུན ནས བསླང སྟེ ཐབས ཕ་རོལ ཕྱིན་བཅུ ལ སྤྱོད ། ཕྱི སོ་སོ་ཐར་བ-འི སྡོམ་པ སོགས ལམ་བསླབ་པ་གསུམ གྱིས རྒྱུད་བསྡམས ནས སྤྱོད་པ མས་ཡར་འཛེགས ཏེ ཐེག་པ གོང་མ ལ སྤྱོད ཅིང  ། ཁྲི་འཕང དང་བོ ལ རྟོགས ཏེ གཤེན་རབ ཀྱི ལམ་བགྲོད པ ར བྱེད་པ-འོ །  ། མདོར་ན སྐྱེ་བོ གང་ཞིག སྐྱོན་ཅན གྱི ལུས་སེམས དེ སྐྱོན ཀུན ཟད ཡོན་ཏན ཀུན ལྡན གྱི ངོ་བོ-ར བསྒྱུར་བ-འི ཐབས བླ་མེད ནི ། གཞི མདོ་སྔགས་སེམས་གསུམ ། ལམ སྤོང་བསྒྱུར་གྲོལ་གསུམ ། འབྲས་བུ སྐུ་གསུམ སངས་རྒྱས མངོན དུ བྱེད་ཚུལ དེ་ནི གཡུང་དྲུང བོན་ལུགས སམ ནང་བ གཤེན་རབ་པ-འི གཞི་ལམ་འབྲས་གསུམ གྱི གནད་བསྡུས ཙམ ཞིག འདོད ། བོན་རྒྱ བསྟན་འཛིན་རབ་རྒྱས ། ཁྱོད ཀྱིས གཞུང ནང གི གསས་མཁར སུམ་བརྒྱ་དྲུག་ཅུ ཟེར་བ དེ དོན་དངོས ཀྱི འགྲེལ་བཤད ཐུང་ཐུང ཞིག གནང ཐུབ བམ ། རིན་སྤུངས ཚུལ་བསྟན ། དེ་ཡང སྟོན་པ གཤེན་རབ མི་བོ་ཆེ ཀུན ལས རྣམ་པར་རྒྱལ་བ དེ-ས འགྲོ་བ སེམས་ཅན གྱི དོན དུ བོན་སྒོ དུ་མ-ར བསྟན་པ སྟེ ། ཉོན་མོངས་པ-འི བརྒྱད་ཁྲི་བཞི་སྟོང ལ ལྟོས ཏེ བོན གྱི སྒོ་མོ བརྒྱད་ཁྲི་བཞི་སྟོང བསྟན་པ དང  ། འཁྲུལ་རྟོག སུམ་བརྒྱ་དྲུག་ཅུ ལ ལྟོས ཏེ གསས་མཁར སུམ་བརྒྱ་དྲུག་ཅུ བསྟན་པ དང བློ རིམ་པ་དགུ ལ ལྟོས ཏེ བོན ཐེག་པ རིམ་དགུ ། ཉོན་མོངས་པ-འི དུག་ལྔ ལ ལྟོས ཏེ བོན་སྒོ བཞི་མཛོད དང ལྔ ། ཉོན་མོངས དུག་གསུམ ལ ལྟོས ཏེ བོན་སྒོ ཕྱི་ནང་གསང་གསུམ ། རྩ་བ མ་རིག་པ ལྟོས ཏེ ཐིག་ལེ ཉག་གཅིག སོགས ཉོན་མོངས་པ དང འཁྲུལ་རྟོག སོགས ཀྱི གཉེན་པོ-ར བོན་སྒོ སོ་སོ-ར བསྟན་པ-འོ །  ། གསས་མཁར སུམ་བརྒྱ་དྲུག་ཅུ-འི བོན་སྒོ ནི ། བོན གྱི དབྱེ་སྒོ བཅུ་གསུམ ལས བཅུ་གཅིག་པ སྡེ་ཚན གྱི སྒོ ནས རྒྱས་པ-ར ཕྱེ་བ ཡིན ། གསས་མཁར གསུམ གྱི བོན་སྒོ ལས འཕྲོས་པ སྟེ ། ཕྱི མཚན་ཉིད ཀྱི གསས་མཁར དང  ། ནང གསང་སྔགས ཀྱི གསས་མཁར ། གསང་བ རྫོགས་ཆེན གྱི གསས་མཁར དང གསུམ ལས འཕྲོས་པ ཡིན ལ ། དེ་ཡང གབ་འགྲེལ ལས ། མཚན་ཉིད ཀྱི གསས་མཁར བརྒྱ དང ཉི་ཤུ ། གསང་སྔགས ཀྱི གསས་མཁར བརྒྱ དང ཉི་ཤུ ། སེམས་ཕྱོགས ཀྱི གསས་མཁར བརྒྱ དང ཉི་ཤུ-འོ །  ། གཞན་ཡང ཇི་སྐད དུ ། སུམ་བརྒྱ-འི གསས་མཁར ཕྱི་ནང་གསང ། ། སྤང་བསྒྱུར གྲོལ་བ-འི སྡེ གསུམ མོ །  ། བོན་སྒོ ཕྱི མདོ དང  ། ནང གསང་སྔགས ། གསང་བ རྫོགས་ཆེན གྱི བོན་སྒོ བཅས ལ འདུས་པ-འོ །  ། བོན་རྒྱ བསྟན་འཛིན་རབ་རྒྱས ། ཁྱོད ཀྱིས ལྷ་སྲས ལོ་ངམ་རྟ་རྫི དང ལྷ་ལུང དཔལ་གྱི་རྡོ་རྗེ གཉིས ལ ཁྱད་པར མི་འདྲ་བ-འི ངོས་འཛིན ཇི འདྲ གནང་གིན ཡོད ། ཡང ན བདུད ཁོག་ཞུགས གྲི་གུམ་བཙན་པོ དང བདུད་རྒྱལ གླང་དར གཉིས ལ སྣང་ཚུལ ཅི ཡོད ། རིན་སྤུངས ཚུལ་བསྟན ། ལོ་ངམ་རྟ་རྫི དང ལྷ་ལུང གཉིས་ཀ སོ་སོ-འི ཁ་ཕྱོགས དང དམིགས་ཡུལ ཁྱད་པར་ཅན ཞིག ཡོད་པ བཤད་མ་དགོས་པ རེད ། འོན་ཀྱང ང་རང གིས ལྟ་ཚུལ ལ ཁོང་གཉིས ཀྱི ཁ་ཕྱོགས སམ དམིགས་ཡུལ དེ ཉེན་ཅན ཞིག ལ ངོས་འཛིན བྱེད ཀི ཡོད ། རྒྱུ་མཚན ཁོང་གཉིས ཀྱིས ང་ཚོ-འི བོད་མི་རིགས འདི་ཉིད སིལ་བུ-ར གཏོང་བ-འི འགོ བསླང་བ དང  ། སྒེར་ཚུགས ཀྱི ལྟ་བ ཤུགས་དྲག་པ ར འདོད ། ལོ་ངམ གྱིས བོད་བཙན་པོ དཀྲོངས ནས བོད འདི ཁོ ས དབང་ཆ བཟུང་བ-འི འདོད་ངན འཆང་བ དང །དེ་བཞིན བོན་ལུགས ཁ ལ འཆང ནས བོད་སིལ་བུ-ར གཏོང་བ-ར འདོད ། ལྷ་ལུང ནི ཆོས་ལུགས ཁོ་ན ས ལ་རྒྱ བཟུང ནས ང་ཚོ བོད་མི་རིགས སྤྱི-འི ཆོས་སྲིད་གཉིས ལ བསམ་བློ མ་བཏང་བ-ར ཆོས ཁོ་ན ལ སྒེར་ཚུགས བཟུང སྟེ བོད་བཙན་པོ གྲོངས་པ-ས ང་ཚོ བོད གངས་ཅན་པ འདི་ཉིད སིལ་བུ-ར གཏོང་བ-ར འདོད ། དེ་ཕྱིར མི་སྣ དེ་གཉིས ཀྱི རྐྱེན་པ-ས ང་ཚོ བོད ཀྱི ཆོས དང སྲིད གཉིས་ཀ ལ གནོད་པ བཏང ཡོད་པ-ར འདོད ། བཙན་པོ གྲི་གུམ དང བཙན་པོ ལྷ་སྲས དར་མ གཉིས ནི ང་ཚོ-འི མི་རིགས སྤྱི ལ བསམ་བློ གཏོང་མཁན གྱི བཙན་པོ ཞིག ལ ངོས་འཛིན བྱེད ཀི ཡོད ། རྒྱུ་མཚན ཁོང་གཉིས ཀྱིས ཆོས དེ ཆོས་བཞིན དུ སྤྱོད་པ དང  ། སྲིད དེ སྲིད བཞིན དུ སྐྱོང དགོས་པ-འི ཀུན་སློང བཟུང་བ-འི སྒོ ནས ཆོས་སྲིད སོ་སོ-ར འབྱེད་པ-ར འདོད ། ཁོང་རྣམ་གཉིས ཀྱིས དེ འདྲ-འི བསམ་བློ རླབས་པོ་ཆེ ཞིག བཟུང་བ-ར ཡིད་མ་རངས་པ-འི བློན་པོ དང བཙུན་མོ འབངས་མི ཁག་གཅིག ལ ཕོག་གཏུགས སོང་བ-ར བརྟེན ནས ཁོང་རྣམ་གཉིས གྲོངས་དགོས་པ-འི ཉེན་བརྡ-ས ལྐོག་འབྲེལ གནང ནས མཐ-ར ཁོང གཉིས་ཀ ཕམ་པ བྱུང་བ དང  ། དེ་ནས བཙན་པོ རྣམ་གཉིས ལ ཡིད་མ་རངས་པ-འི ཆོས་ཕྱོགས ཀྱི ལོ་རྒྱུས སྨྲ་བ ཁག་ཅིག གིས ཁོང་རྣམ་གཉིས བདུད ཀྱིས སྤྲུལ་བ དང  ། གླེན་པ བྱོལ་སོང ལྟ་བུ-འི ངོས་འཛིན བྱས ཏེ ལོ་རྒྱུས ཉེན་ཅན དུ བཟོས་པ རེད ། ཁོང་རྣམ་གཉིས ཀྱིས བསྟན་པ ལ དག་ཐེར ལྟ་བུ ཞིག བྱས་པ ལས་དངོས ལ སྣུབ་མེད་པ-ར སེམས ། གལ་ཏེ སྣུབ་འདོད དངོས བྱུང ན ཡང  ། དེ-འི རྒྱུ་མཚན གཙོ་བོ ནི ཆོས་ལུགས་པ-འི མིང་རྐྱང་ཙམ འཆང་མཁན ཁ་ཤས ནས ཆོས་སྲིད་གཉིས ལ གནོད་པ-འི གྲྭ་བླ མང་བོ ཞིག བྱུང་བ-ས རྐྱེན དུ འདོད ལ ། གང ལ ཟེར ན ཁོང་རྣམ་གཉིས ཀྱིས སྐུ་གཞོན་དུས ལ ཆོས་ལུགས ལ སློབ་སྦྱོང དང གུས་བཀུར སོགས བྱས ཡོད་པ དེ ། དཔེར་ན ། བཙན་པོ གྲི་གུམ སྐུ་གཞོན དུས ནས བོན གྱི སྔགས རྫོགས ལ སྒྲུབ་པ ཉམས་ལེན སོགས གནང མྱོང་བ ལོ་རྒྱུས རྣམས སུ གསལ ཡོད ལ ། དེ་བཞིན བཙན་པོ ལྷ་སྲས དར་མ-ས ཀྱང བོན་བན་གཉིས ཀྱི གཞུང ལ སློབ་སྦྱོང སོགས གནང་བ-ར ལོ་རྒྱུས སུ གསལ་བ རེད ། དེ-འི རྒྱུ་མཚན གྱིས ཁོང མི རྣམ བཞི་བོ ལ བོད མི་རིགས སྤྱི ལ བསམ་བློ གཏོང་མིན དང སྒེར་ཚུགས ཀྱི ཤུགས་དྲག་མིན ལ ལྟོས ན ཤེས་གསལ ལྟར འདོད ། བོན་རྒྱ བསྟན་འཛིན་རབ་རྒྱས ། དོན་དངོས ཀྱི སྟེང ནས ཆོས་ལུགས རིས་མེད ལ གུས་ཞབས ཞུ་བ དེ རྒྱུ་མཚན གང་ཞིག ལ ཐུག་འདུག རིན་སྤུངས ཚུལ་བསྟན ། དེ་ཡང ཆོས་ལུགས དང གྲུབ་མཐའ གང དང གང གི བར ལ ཡང མཐུན་སྒྲིལ དང གུས་བཀུར བྱེད་རྒྱུ དེ ཆེས གལ་ཆེ་བ ཞིག ཡིན་པ-ར གནའ་དེང གི མཁས་དབང རྣམ་པ དག གི ཞལ་གསུང དྲི་མེད དེ ཡིན ལ ། དེང་གི་ཆ ལ མཚོན་ན ཡང འདྲ་མཉམ དང མཐུན་སྒྲིལ ། བརྩི་བཀུར ། མཛའ་བརྩེ སོགས ནི འཛམ་གླིང དུ ཆེས་བྲིན དང བྲིན་བཞིན་པ-འི མི-འི རིགས ཀྱི སེམས་ཁམས ཤིག རེད ། སྤྱིར་བཏང འཛམ་བུ་གླིང ལ མཚོན་ན ཡང ཆོས་ལུགས མི་འདྲ་བ སྟོང་ཕྲག ལྷག ཡོད་པ ཡིན ལ ། ཆོས་ལུགས དེ་དག གིས མི་རིགས ལ ཕན་པ དང འཚེ་བ དང བྲལ་བ-འི ངང ནས གནས་སྐབས དང མཐར་ཐུག གི བདེ་བ-འི གནས ལ བསྙེགས་པ བྱེད་པ-འི ཐབས སུ གྱུར་བ ཞིག ཡིན་པ-ས ཆོས་ལུགས ཚང་མ འདྲ་མཉམ རེད ། དེ ལ མ་འདུས་པ-འི ཆོས་ལུགས ཤིག ཡོད ཁག་པོ རེད འདུག སྙམ ། ང་ཚོ བོད ལ མཚོན་ན ཡང  ། གནའ་བོ ཆོས་ལུགས ཏེ ། སྲིད་པ-འི བོན དང  ། གཡུང་དྲུང་བོན ། ཕྱིས་འབྱུང རྙིང་མ་བ ། ས་སྐྱ་བ ། བཀའ་བརྒྱུད་པ ། ཇོ་ནང་བ ། དགེ་ལུགས་པ བཅས ཀྱི གྲུབ་མཐའ ལ དད་མཁན གྱི མི་གྲངས བརྒྱ་ཆ-འི དགུ་བཅུ་ལྷག ཟིན ཡོད་པ དང  ། ཆོས་ལུགས རིས་མེད ལ གུས་ཞབས ཞུ དགོས་པ-འི རྒྱུ་མཚན གནད་བསྡུས ཤིག ནི ། ང་ཚོ བོད ལ མཚོན་ན ལོ་ངོ སྟོང་ཕྲག གཅིག གི སྔ་རོལ ནས བོན་བན གཉིས ཀྱི བར ལ གུས་བཀུར མ་བྱས་པ ཕན་ཚུན འཐབ་རྩོད སོགས ཀྱི རྐྱེན་པ-ས ང་ཚོ བོད མི་རིགས འདི་ཉིད ཉམས་དམས ཀྱི དབུ་ཚུགས་པ དང  ། དེ་ནས བན དེ ནང ལ རྙིང་མ་བ དང  ། ས་སྐྱ་བ དང  ། བཀའ་བརྒྱུད་པ དང  ། དགེ་ལུགས་པ སོགས ཀྱི བར ལ ཡང འཐབ་འཁྲུག སྣ་ཚོགས ཀྱིས མཐ-ར ང་ཚོ མི་རིགས འདི ད་ལྟ-འི གནས སྟངས འདི་འདྲ ཞིག ཆགས སོང་བ སོགས ལ བལྟས ན ཡང ང་ཚོ-ས ཆོས་ལུགས བར ལ གུས་བཀུར དང བརྩི་འཇོག བྱེད དགོས་པ ནི གལ་ཆེ ནང ནས གལ་ཆེ་བ ཞིག ཏུ སེམས ། བོད ཀྱི གྲུབ་མཐའ་ཆེན་མོ དྲུག་པོ གང་ཡིན ན ཡང  ། སྐྱབས་འགྲོ སེམས་བསྐྱེད དང །གཞི་ལམ་འབྲས་གསུམ ། སྤྱོད་པ འཚེ་བ མེད་པ ། ལྟ་བ རྟེན་འབྱུང གི འབྲེལ་བ ། སྟོང་ཉིད སྙིང་རྗེ ཟུང་འབྲེལ གྱིས འགྲོ་བ སེམས་ཅན ཐམས་ཅད ལ གནས་སྐབས དང མཐར་ཐུག གི བདེ་བ-འི གོ་འཕང སྒྲུབ་པ-འི ཐབས སུ རྣམ་དཀར གྱི ཡོན་ཏན ལས མ་འདས་པ-ར འདོད ། དེ་ཕྱིར ང་ཚོ བོད་པ ཚང གིས ཀྱང གྲུབ་མཐའ དང གྲུབ་མཐའ བར ལ མཐུན་སྒྲིལ དང གུས་བཀུར ། བརྩི་འཇོག སོགས བྱེད དགོས་པ-ར སེམས ། དེ་མིན ང་ཚོ ད་དུང ཡང མུ ནས མུ རུ མཐུད ནས ཆོས་ལུགས ཕན་ཚུན ལ བརྩི་བཀུར སོགས མ་བྱས ན ང་ཚོ-འི མི་རིགས འདི ལོ མང་བོ མི་དགོས་པ ཉམས་དམས ནང ནས ཉམས་དམས སུ འགྲོ་བ-འི ཉེན་ཁ ཤིན་ཏུ ནས ཆེ ། དེ་ཕྱིར ང་ཚོ བོད་པ ཚང གི སྐྱེ་བོ ཐམས་ཅད ཀྱི སོ་སོ-འི གྲུབ་མཐའ དེ གཙོ་བོ-ར བཟུང ནས གཞན གྲུབ་མཐའ ཚང་མ ལ བརྩི་འཇོག བྱེད དགོས འདུག ཅེས རེ་བསྐུལ ཀྱང ཞུ་བ ལགས ། ཞེས དྲ་གྲོགས བོན་རྒྱ བསྟན་འཛིན་རབ་རྒྱས ཀྱི དྲི་བ-ར ལན དུ ཕུལ་བ འདི་ཉིད ནི རང་ཉིད མི་སྒེར གྱིས བོན ལ བཟུང་བ-འི ལྟ་བ་ཙམ ཡིན ལ ། ལན འདི-ས གཡུང་དྲུང བོན གྱི ལྟ་བ སོགས གང་ཡང མཚོན ཐུབ་པ-འི ངེས་པ མེད ། དེ འི ཕྱིར ། འདི-ར བཀོད་པ-འི ནང་དོན ལས གཡུང་དྲུང བོན དང མ་མཐུན་པ-འི ཕྱོགས་ཆ གང དང གང མཆིས་པ དེ་དག ཡུལ་མཆོག དམ་པ དག གི སྤྱན་སྔ-ར བཤགས་པ དང དགེ་བ-འི ཆ གང་མཆིས བོད ཀྱི རིག་གནས ཕྱོགས་མཐའ ཀུན ཏུ རྒྱས་པ-ར སྨོན ། ཞེས རིན་སྤུངས ཚུལ་བསྟན ནམ པཎ་ཙ ཚུལ་ཁྲིམས་བསྟན་འཛིན གྱིས 2011 ལོ-འི ཟླ 11 ཚེས 24 ཉིན ལ སུག་བྲིས བྱས་པ-འོ །  ། ཤེད་བུ-ས འོས་སྦྱོར བྱས ། 