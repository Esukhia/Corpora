﻿ལུས་ཟུངས དང འབྲེལ ནས ཟས་སྤྱོད ཀྱི དགོས་སྐྱོན ཅུང་ཙམ བཤད་པ ། http://ti.kbcmw.com/Html/shenghuozhishi/9554.html དང་པོ ། གླེང་གཞི ། རང་རེ-འི བོད་ལུགས་གསོ་རིག གིས ལོ་ངོ ཆིག་སྟོང གཉིས་བརྒྱ ལྷག གི སྔ་རོལ ནས མི-འི ལུས་པོ-འི རྩ་བ-འི གྲུབ་ཆ དང དེ-འི གནས་ལུགས ། ལྡང་ཚད ། དབྱེ་བ ། རང་བཞིན ། མཚན་ཉིད ། འཇིག་ལྟོས སོགས ལ ཞིབ་འཇུག བྱས ནས ཐ་མལ་པ-འི ལུས དང དེ-ར བྱུང་བ-འི འཕེལ་འགྲིབ ཀྱི ནད ། ནད དེ-འི གསོ་ཚུལ དང གསོ་ཐབས ལ་སོགས་པ ལོ་རྒྱུས ཟིན་ཐོ-ར བཀོད ཡོད་པ མ་ཟད ། ཟས ཀྱི ངོ་བོ དང རྣམ་གྲངས ། དབྱེ་བ ། ཕན་ནུས ། ལུས ཀྱི བྱ་བ ། ངག གི སྨྲ་བརྗོད ། ཡིད ཀྱི དྲན་སྟངས ལ་སོགས་པ-འི ཟས་སྤྱོད སྤང་བླང གི ཚུལ ཡང ལོ་རྒྱུས ཟིན་ཐོ ལ བཀོད ཡོད་པ ཞིག རེད ། གནས་ཚུལ འདི་དག གིས ང་ཚོ བོད་མི་རིགས འདི་ཉིད འཛམ་གླིང གི སྔོན་ཐོན མི་རིགས ཁག དང འདྲ་བ-ར གནའ་སྔ་མོ དུས ནས ཀྱང རང་རྐྱ འཕེར་བ-འི རིག་གནས ཀྱི རྨང སྟུག་པོ ཡོད་པ ཤེས ཐུབ ལ ། ཁྱད་པར་དུ ལུས ཀྱི ལྡང་ཚད དང ཐ་མལ ནད་མེད ། རོ་བཙའ རྒས་གསོ ལྟ་བུ-འི གཞུང་ལུགས ཆ་ཚང ཞིང ཕྱག་ལེན མ་ཉམས་པ-ར ད་ལྟ བར དུ རྒྱུན་མཐུད་པ-ར གནས་པ འདི་ནི ང་ཅག བོད ཀྱི ཐུན་མོང གི ལས་བསོད ཉག་གཅིག རེད ། འདི-ར ཟས་སྤྱོད སྤང་བླང གི ཐད ནས ཅུང་ཙམ བཤད་པ-ར བྱ-འོ །  ། གཉིས་པ ། ལུས ཀྱི གོ་དོན དང ཆགས་རྒྱུ བཤད་པ ། ལུས ཞེས་པ ནི འདོད་རྒྱལ གྱི སྒོ ནས བཏགས་པ-འི མིང ཞིག ཡིན ལ ལུས དང ཕུང་བོ གཟུགས རྣམས དོན་གཅིག ཡིན་པ དང ཕུང་བོ ནི སྤུང་བོ-འི བརྡ་རྙིང་བ དང གཟུགས ནི མིག གིས བཟུང་བྱ ཞིག ཡིན་པ སྟེ ཚད་མ་རིག་པ ལས ཆ་ཤས དུ་མ ཕྱོགས གཅིག ཏུ སྤུངས་པ གཟུགས ཀྱི མཚན་ཉིད ཅེས གསུང ཡོད ། དེ་ཡང དྭངས་མ དང ཁྲག ཤ ཚིལ རུས་བ རྐང ཁུ་བ ལ་སོགས་པ-འི ལུས ཀྱི ཟུངས བདུན དང བཤང གཅིན རྔུལ ལ་སོགས་པ-འི དྲི་མ་གསུམ ། རླུང མཁྲིས བད་ཀན ལ་སོགས་པ-འི ཉེས་པ གསུམ དང བཅས་པ ལྷན་གཅིག ཏུ འདུས་བ-འམ སྤུང་བ-ས ན ཕུང་བོ འམ ལུས ཞེས བཤད ལ དེ་དག ཕན་ཚུན གཅིག་ལ་གཅིག་བརྟེན དང གཅིག་གྲོགས་གཅིག་བྱེད ཀྱི དབང གིས ལུས ཆགས ཅིང གནས་བ དང དེ་དག གིས ཕན་ཚུན གཅིག་གནས་གཅིག་འཕྲོག དང གཅིག་དགྲ་གཅིག་བྱེད ཀྱི དབང གིས ལུས འཇིག ཅིང འཆི་བ-ར བྱེད་པ-འི གོ་རིམ རྣམས འབྱུང་བ ཡིན ། དེ་ལྟ་བུ-འི ཆགས་གནས་འཇིག་གསུམ གྱི རྩ་བ-ར གྱུར ལུས འདི་ཉིད དང་པོ ཕ-འི སྐྱོན་མེད་པ-འི ཁུ་བ དང མ-འི ཟླ་མཚན གྱི ཁྲག དམར ལ དྭངས་པ ། དེ ལ བར་དོ-འི རྣམ་པར་ཤེས་པ དང ཕ་མ་བུ་གསུམ གྱི སྔོན་ལས ། ཉོན་མོངས་བ-འི ཆགས་སྤྱོད ལ་སོགས་པ ཡོངས སུ འཛོམས ནས མངལ་ཆགས་པ ཡིན ། གསུམ་པ ། ཁུ་ཁྲག སྐྱོན་མེད ཀྱི རྟགས་མཚན ། དེ་ཡང ཁུ་བ-འི རྒྱུན་ལྡན ཚད ནི རང གི ཁྱོར་གང ཡིན་པ གང་ཞིག མདོག དཀར ཞིང བོངས་ཚད མང་བ དང རོ་མངར དང མ ཡི ཟླ་མཚན གྱི མདོག དམར ལ དྭངས་པ རི་བོང གི ཁྲག དང འདྲ་བ ། བཀྲུས ན དག་པ-ར འགྱུར་བ ནི ཁུ་ཁྲག སྐྱོན་མེད ཀྱི རྟགས་མཚན དུ བཞེད་པ ཡིན ། བཞི་བ ། ལུས ཀྱི ལྡང་ཚད བཤད་པ ། ཤ་ཁྲག ལ་སོགས་པ-འི རང་རང གི ལྡང་ཚད རྒྱུན་ལྡན གྱི ཚད་གཞི ཆ་སྙོམས་པོ གནས་ཤིང འཕེལ་ཟད་འཁྲུག་གསུམ དུ་མ གྱུར་བ-ར ཐ་མལ ནད་མེད ཀྱི སྐབས ཞིག ལ ཟེར་བ ཡིན ཏེ གྲུབ་པ ལུས ལས དང་པོ རླུང གི ལྡང་ཚད རིང གི ལྒང་ཕུག གང ། ། མཁྲིས་བ-འི ལྡང་ཚད རང གི གསང་སྒྲོ གང ། ། བད་ཀན ལྡང་ཚད རང གི སྙིམ་པ གསུམ །  ། གཅིན དང ཆུ་སེར ལྡང་ཚད སྙིམ་པ བཞི །  ། ཁྲག དང ཕྱི་ས-འི ལྡང་ཚད སྙིམ་པ བདུན ། །མདངས དང ཁུ་བ-འི ལྡང་ཚད ཁྱོར་བ རེ །  ། ཞག་ཚིལ བུ-འི ལྡང་ཚད སྙིམ་པ དོ ། །ཀླད་པ-འི ལྡང་ཚད རང གི སྙིམ་པ གང ། ། ཤ ཡི ལྡང་ཚད སྤར་ཚད ལྔ་བརྒྱ སྟེ ། །རུས་པ-འི ལྡང་ཚད རུས་རིགས ཉི་ཤུ་གསུམ ། །ཞེས ཤ དང རུས་པ ལ་སོགས་པ-འི རང་རང གི མང་ཉུང གི ཚད་གཞི རྣམས གསལ་བོ བཤད ཡོད ལ དེ་དག རང་རང གི ལྡང་ཚད ལས འཕེལ་བ མ་ཡིན ལ ཟད་པ འང མ་ཡིན་པ-འི སྐབས སུ མིག སྣ རྣ ལ་སོགས་པ-འི དབང་བོ-འི ཁམས དྭངས ཤིང གསལ་བ དང ལས སྣ་ཚོགས ལ ཚུལ་བཞིན དུ འཇུག་པ ། ཤ་ཁྲག ལ་སོགས་པ-འི རང་མདོག རྒྱུན་ལྡན ལྟར དུ གནས་པ ། དྲི་མ བཤང་གཅིན ལ་སོགས་པ བདེ་བ-ར རྒྱུ་བ ། ནད རླུང མཁྲིས བད་ཀན ལ་སོགས་པ སྙོམ་པོ གནས་པ ། པགས་མདོག རྒྱུན་ལྡན ལྟར གནས་པ སོགས ལུས ཀྱི འབྱུང་ཁམས བདེ ཞིང སེམས་ཁམས སྐྱིད་པ དང ནད་མེད་པ ། ཚེ་རིང་བ ། རྒས སྲ་བ ལ སོགས ཀྱི སྣང་ཚུལ ཡོད་པ ཞིག རེད ། དེ་ལྟ་བུ-འི ལུས་ཁམས བདེ ཞིང སེམས་པ སྐྱིད་པ དང ནད མེད་པ ། ཚེ་རིང་བ ། རྒས སྲ་བ ལ་སོགས་པ-འི རྩ་བ ཡང ཟས་སྤྱོད ཡང་དག བསྟེན མ་བསྟེན རག་ལས་པ ཞིག རེད ། ལྔ་བ ། ཟས་སྐོམ གྱི དགོས་སྐྱོན བཤད་པ ། སྤྱིར ཆགས་གནས་འཇིག་གསུམ གྱི གོ་རིམ བརྒྱུད་པ-འི འགྲོ་བ སེམས་ཅན་ཐམས་ཅད བདེ་བ-འི ཆེད དུ འགྲོ ལ ཁྱད་པར དུ འགྲོ་མཆོག མི ཡི རིགས འདི་ཉིད སྐྱེས་པ ནས གནས དང གནས་བ ནས མ་འཆི་བ-ར དུ མི་འདུག་པ-ར ཡར་མར རྒྱུ ཞིང འགྲོ་བ དེ་ཡང བདེ་བ-འི ཆེད ཡིན་པ རེད ། བདེ ཡོད ན མི་ཚེ སྐྱིད་པ དང ན་བ བྱུང ན སྡུག་བསྔལ མང་བ ནི འགྲོ་བ་མི ཡི རང་བཞིན ཞིག ཡིན ལ མི་ན་བ-ར གནས་བ དང ཚེ་རིང་བ ། རྒས སྲ་བ ལ་སོགས་པ-འང མཐར་གཏུགས ནས བཤད ན བདེ་བ སྤྱོད་པ འབའ ཞིག རག་ལས་པ ཡིན ། དེ་ཡང ཞིབ ཏུ བཤད ན མི ལ ན་ཚ མེད་པ དང ཚེ་རིང་པོ གནས་པ ། ལོ་ལོན ཡང མི་རྒས་པ བཅས ནི ཟས་སྤྱོད ཡང་དག་པ བསྟེན་པ རག་ལས་པ དང སྐྱེས ནས རྒ་བ དང རྒ ནས འཆི་བ ། དེ་བཞིན དུ མ་ཞུ་བ དང ཟས་དུག ཆམ་རིམས ། བརྡབས་ཆག ལ་སོགས་པ-འི ལུས ཕྱི་ནང གི ན་ཚ མཐའ་དག ཀྱང ཟས་སྤྱོད སྤང་བླང གི ཚུལ མ་ཤེས་པ-ར བྱུང་བ ཤ་སྟག ཡིན ། ལྷག་པར་དུ དུས་དབང གིས དར་བ-འི བཅུད་མེད ཀྱི ཞོར་ཟས སྣ་ཚོགས དང ཕག་ཤ བསྙལ་མ ། སྔོ་ཚལ གྱི རིགས མ་བཀྲུས་བ-ར རྔོས་པ ། ཤིང་ཏོག མ་སྨིན་པ-འི རིགས རྗེན་བཟའ བྱས་པ ། ལུག་ཤ དང གཡག་ཤ ལ སོགས་པ མི་འཕྲོད་པ-འི བྲོ་རྫས མང་བོ-ས གཡོས་སྦྱོར་བ-འི རྐྱེན གྱིས མ་ཞུ་བ-འི ནད དང ཁྲག གི ནད ། བཤལ་ནད ། བད་ཀན གྱི ནད ། དྲེག་གྲུམ གྱི ནད ། སྐྲན་ནད ། བད་ཀན ཟ་ཁུ-འི ནད ལ་སོགས་པ མང དུ འབྱུང བཞིན ཡོད ལ ། རྒྱུ་རྐྱེན མི་ཤེས་པ-འི འགོས་ནད ཀྱི རིགས དང ཐ་མག གིས བསླངས་བ-འི གློ་ནད ། ཆང་རག གིས འཆི་བ-འི མཆིན་དུག་ནད ། མངར་ཆ ཡིས བསླངས་པ-འི མཁལ་སྐྲན ལ་སོགས་པ-འང མང དུ འབྱུང བཞིན ཡོད ། ནད་རིགས འདི་དག བཟའ་བཏུང ལ ཆོས་ཉིད མེད་པ དང ཚན་རྩལ གྱི རྗེས སུ མ་ཆོད་པ-ར བཟའ་བཏུང ཚད་བཀག གི དུས་ཡུན ལས གདའ་བ-འམ དུས་ཡུན ལ ཚོད་འཛིན མ་ཤེས་པ ། དམན་ལྷག་ལོག་པ སོགས ལས བྱུང་བ ཤ་སྟག ཡིན ནོ ། །དེ-འི རྐྱེན གྱིས ཁ་ཟས དགོས་མི་དགོས དང འཕྲོད་མི་འཕྲོད སོགས ལེགས་པ-ར བརྟག ནས ཟས ཚུལ་བཞིན དུ ཟ་བ དང ཟས་ཚོད ལེགས་པ-ར ཟིན་པ ། ཟས གདམས་པ ལ མཁས་པ སོགས བྱས ནས ཟས་སྐོམ ལེགས་པོ སྤྱོད་རྒྱུ ནི ཤིན་ཏུ གལ་ཆེ ། དྲུག་པ ། སྤྱོད་ལམ གྱི དགོས་སྐྱོན བཤད་པ ། གཞན་ཡང འཕྲུལ་འཁོར ལ བྱང་ཆ མེད་པ འམ སྨྱོ་ཆང གིས དབང གིས རང་ཉིད བརྡབས ནས ཤི་བ དང དབང་བོ་སྐྱོན་ཅན དུ བཟོས་བ ། གཉིད་ཉལ་བ མང་བ-ས རིམས གྱིས དེད་པ ། གཞན་སྲོག བཅད ནས སྡུག་པ བསགས་པ ། ལོག་གཡེམ བྱས ནས མཚན་མ-འི ནད རིགས འདྲ་མིན བྱུང་བ ། རྐུས བྱས་པ-ས རང་ཉིད བཙོན དུ འཇུག་པ ། རྫུན བཤད ནས གཞན མགོ་སྐོར་བ ། ཕྲ་མ བཅུག ནས རང་གཞན འཁྲུགས་པ ། ཚིག རྩུབ་མོ-ས གཞན་སེམས དཀྲུག་པ ། ངག་ཀྱལ སྨྲས ནས རང་གཞན ཡིད་རྟོན མེད་པ-ར བཟོས་པ ། བརྣབ་སེམས མང་བ-ས ཕུ་ནུ འགལ་བ ། གནོད་སེམས དབང གིས ཁྲིམས དང འགལ་བ ། ལོག་ལྟ དབང གིས ཆོས དང འགལ་བ ལ་སོགས་པ-འི ལུས་ངག་ཡིད་གསུམ གྱི སྤྱོད་ལམ ལོག་པ-འམ ཚུལ དང མི་མཐུན་པ ། མིག རྣ ལ་སོགས་པ-འི དབང་བོ-ས གཟུགས སྒྲ ལ་སོགས་པ ཤུགས་ཆེ-ར གཏད དྲགས་པ འམ ཡང ན གཏད་པ ཉུང་པ-འི རྐྱེན གྱིས མིག་ནད དང རྣ་ནད ལ་སོགས་པ-འི དབང་བོ-འི ནད རྣམས ཀྱང སྐྱེད་པ-ར བྱེད དོ ། །དེ་བ-ས ལུས་ངག་ཡིད་གསུམ དགེ་བ ལ འཇུག ཅིང གཉིད དང དབང་བོ སོགས དམན་ལྷག་ལོག་པ མ་ཡིན ཚད རན་པ-ར བསྟེན རྒྱུ ནི བདེ་བ-འི སྔོན་འགྲོ ཡི ཆ་རྐྱེན ཉག་གཅིག ཡིན ། དེ་མིན གྲང་ངར་ཆེ་བ-འི དགུན་དུས བསིལ་ཟས རིགས བཟའ་བ མང་བ དང དྲོད་མེད ཀྱི གོས གྱོན་པ ། སྟོན་དཔྱིད ཚ་གདུང ཆེ་བ-འི དུས སུ ཟས ཚ་སྐྱུར རིགས བསྟེན དྲགས་པ དང སྤྱོད་ལམ དྲག་ཤུགས ལ་སོགས་པ བྱས་པ-ས ནད རླུང་མཁྲིས་བད་གསུམ ལ་སོགས་པ-འང སྐྱེད་པ-ར བྱེད དོ ། །དེ-འི རྒྱུ་མཚན གྱིས དུས དམན་ལྷག་ལོག་པ མ་ཡིན་པ-ར དུས དང མཐུན་པ-འི ཟས་སྤྱོད བསྟེན རྒྱུ འང ཤིན་ཏུ གལ་ཆེ་བ-འོ །  ། བདུན་པ ། ཟས་སྤྱོད མདོར་བསྡུས ནས བཤད་པ ། དེ་ལྟར རླུང གི རང་བཞིན་ཅན གྱི མི རྣམས ཀྱིས ཟས རོ་མངར་བ དང སྐྱུར་བ ། ལན་ཚྭ་བ གསུམ བསྟེན དགོས་པ དང མཁྲིས་པ རང་བཞིན་ཅན གྱི མི རྣམས ཀྱིས ཟས རོ མངར་བ དང ཁ་བ ། བསྐ་བ གསུམ བསྟེན་པ ། བད་ཀན རང་བཞིན་ཅན རྣམས ཀྱིས ཟས རོ ཚ་བ དང སྐྱུར་བ ། ལན་ཚྭ་བ གསུམ བསྟེན་པ-འམ ཡང ན རང་རང གི ཁམས དང བསྟུན ནས ཟས་ཚོད ལེགས་པ-ར ཟིན་པ དང དུས་ལྟར ཚུལ་བཞིན བཟའ་བ དང ཟས་རིགས གདམ་ཚུལ ལེགས་པ དགོས་པ མ་ཟད ། མི་འཕྲོད་པ-འི ཟས དང ཆང དང ཐ་མག ལ སོགས སྤང་བ ། བཟི་ཤས ཆེ་བ-འི སྨན མང་པོ མི་བཟའ་བ ། བཟའ་བཏུང གཡོས་སྦྱོར ལ མཁས་པ ། ལུས་ཟུངས ལ མི་ཕན ཟས་རིགས མི་བཟའ་བ ། བཅུད་མེད ཀྱི ཞོར་ཟས སྣ་ཚོགས ལ་སོགས་པ འང སྤང དགོས ། དེ་མིན དུས་སྐབས ཀྱིས དབང གིས འགོས་ནད སྣ་ཚོགས འབྱུང སླ་བ-ས བདེ་ཐང མཐུན་པ-འི གཙང་སྦྲ བྱེད་པ དང བྱིས་པ ལ སྔོན་འགོག དུས་ལྟར རྒྱག་པ ། ཤིང་ཏོག དང སྔོ་ཚལ ལ སོགས ལེགས་པ-ར བཀྲུས་པ ། ཇ་ཕོར དང ཆང་ཕོར སོགས དུག་སེལ ཡང་ཡང བྱེད་པ ། ལུས་ཕུང སྦྱོང་བརྡར འོས་འཚམས བྱེད་པ ། མགོ་ལུས སོགས གཙང་མ བཀྲུས་པ སོགས མདོར་ན ཟས་སྐོམ དབྱར་དགུན གཉིས ལ དྲོ་བ དང དཔྱིད་ཀ-ར རྩུབ་པ དང སྟོན་ཀ-ར བསིལ་བ-འི རིགས བསྟེན་པ དང རོ-འི ཆ ནས དབྱར་དགུན གཉིས ལ མངར་སྐྱུར ལན་ཚྭ གསུམ དང དཔྱིད་ཀ-ར ཁ་ཚ་བསྐ་གསུམ དང སོས་ག-ར མངར་བ དང སྟོན་ཁ-ར མངར་ཁ་བསྐ་གསུམ སོགས དུས་བཞི དང བསྟུན ནས ཟས་སྐོམ བསྟེན རྒྱུ ནི ཤིན་ཏུ་གལ་ཆེ ། དེ་ལྟར ནམ་ཟླ དུས་ཚིགས བསྟུན ནས སྒོ་གསུམ གྱི སྤྱོད་པ ཡང་དག་པ དང ཟས་སྐོམ སོགས ཚུལ་བཞིན དུ ལེགས་པ-ར བསྟེན ན ནད་རིགས སྔོན་འགོག ལ ཕན་པ མ་ཟད ། ལུས་སེམས བདེ ཞིང ཚེ་རིང་བ དང བཀྲ་ཤིས ཤིང དོན སྣ་ཚོགས སྒྲུབ་པ ལ-འང བར་ཆད མི་འབྱུང་བ ཡིན ། རྒྱུ་མཚན འདི་དག ལ བརྟེན ནས ཟས་སྤྱོད ཡང་དག བསྟེན་པ ནི ནད་མེད བདེ་ཐང གི རྩ་བ-འི སྔོན་འགྲོ ཞིག ཡིན ། ཞེས བཤད་པ-འོ ། །