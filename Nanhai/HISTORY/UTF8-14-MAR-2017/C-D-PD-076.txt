 རྒྱུ་ནོར གྱི མནར་གཅོད ། གནའ་སྔ་མོ ཞིག ལ ཚོང་དཔོན བཀྲ་ཤིས ཟེར་བ ཞིག ཡོད ། ཁོ ལ རྟ་ནོར་ལུག་གསུམ མང་བ ས རི་ལུང་བ ཚང་མ ཁེབས ནས འདུག ། ཁོ འི ས་ཞིང ནི ཡངས་པ འི རྩྭ་ཐང ལས ཀྱང ཆེ ། ཁོ ལ གཡོག་པོ་གཡོག་མོ སྟོང་ཕྲག ལས ཀྱང བརྒལ ། ཁང་བར ཐོག་བརྩེགས དགུ ཡོད་པ དང  ། བརྗིད་ཆགས ཤིང ཡིད་དུ་འོང་བ ཞིག ཡོད་པ རེད ། ཡིན་ནའང ཚོང་དཔོན བཀྲ་ཤིས ཀྱི འདོད་པ ནི དུང ཞབས མེད ཅིག དང མཚུངས་པ ར ། གནམ་འོག གི རྒྱུ་ནོར ཚང་མ ཁོ ལ ཐོབ་ན ཅི་མ་རུང བསམ ནས ། ཧམ་སེམས ཀྱི རྒྱུ་མ འགུལ བཞིན བསྡོད ཀྱི ཡོད་པ རེད ། ཁོ འི ལུས ཁོམ་ན ཡང སེམས མི་ཁོམ་པ ར ། རྟག ཏུ རྒྱུ སྒྲུབ་སྟངས ལ བསམ་བློ བཏང དྲགས་པ ས ། ཟས ཞིམ་པོ བཟའ མི་འདོད་པ དང གོས ཡག་པོ གྱོན མི་འདོད་པ ཞིག ཏུ གྱུར་བ དང  ། ནུབ་མོ ར གཉིད སྐྱིད་པོ ཞིག གྱང ཁུག མི་ཐུབ་པ ར གྱུར ། མཐར ཁོ འི ལུས་པོ ཇེ་སྐམ ནས ཇེ་སྐམ དུ གྱུར ནས སྤྲེའུ ཞིག དང མཚུངས་པ ར གྱུར ། དེ་དུས ཁོ ཚང གི ཉེ་འདབས སུ རང་འཐག ཞིག ཡོད་པ ལ ། རང་འཐག དེ འཐག་མཁན གཡོག་མོ ལོ བཅོ་བརྒྱད བཅུ་དགུ ར སོན་མ་ཐག་པ ཞིག ཡོད་རེད ། ཁོ་མོ ས ཉིན་གང་པོ ར རྩམ་པ འཐག་ན འང ངལ་གསོ སྐར་ཆ གཅིག ལ བྱེད ཁོམ མ་བྱུང་ན འང  ། ཁོ་མོ ར ཐོབ་པ ནི ཇ་ཐུན་གསུམ ལ རྩམ་རྐྱང ཞིག ལས་མེད ། འོན་ཀྱང ཁོ་མོ ས གླུ ཁོ་ན བླངས ནས འདུག་པ ལས གཞན བསམ་རྒྱུ ཅང མེད་པ རེད ། ཚོང་དཔོན བཀྲ་ཤིས ཀྱིས རྟག་པ ར ཉིན་རེ འི ཡོང་སྒོ དང འགྲོ་སོང རྩིས བརྒྱབ ནས མི་ཁོམ་པ ར ཡོད་དུས ། སྒེའུ་ཁུང ནས གཡོག་མོ སྐྱིད་པོ དེ མཐོང གི ཡོད་པ དང  ། མོས བླངས་པ འི གླུ་སྒྲ དང དགོད་སྒྲ ཐོས འོང གི ཡོད་པ རེད ། ཡོད་ན འང  ། ཐོབ་བྱ འི འབྲས་བུ སེམས་སྡུག ཁོ་ན རེད ། གཡོག་མོ འདི་ལ རྒྱུ ཁབ་སྐུད ཙམ ཡང མེད ཀྱང  ། མོ འདི་འདྲ འི དགའ དགོས་དོན ག རེད ཡིན་ནམ ། མོ འི ནང་དུ ངེས་པར་དུ སོང་ན ས ལྟ དགོས ཞེས ཁེ ར བཤད་བྱ ས ཏེ ཁང་བ འི སྒོར བུད ། དེ་ནས ཚོང་དཔོན བཀྲ་ཤིས ཀྱིས གཡོག་མོ འི འདུག་ས འི ཁང་བ འི སྒོ གསང ནས ཡར་ནང ལ བལྟས ཚེ ། གཡོག་མོ དེས ལྭ་བ ལྷན་པ དགུ བརྩེགས ཅན ཞིག གྱོན་པ ཡོད་པ དང  ། ལྷམ གྱི སྣ སྣེ ཐེད དེ རྐང་བ འི འཛུབ མོ རྣམས ཀྱི ཕྱིར མངོན འདུག ཡིན་ཡང མོ འི སེམས ལ་མ སྐྱིད་པ གང་ཡང མེད་པར གླུ་ཆུང ཞིག བླངས ནས བསྡད ཡོད་པ མཐོང  ། ཕྱི་ཉིན ཚོང་དཔོན བཀྲ་ཤིས ཀྱིས མོ ར བརྟགས ཕྱིར ། གསེར རྡོག འགའ གཡོག་མོ འི སྒོ་དྲུང དུ བཞག ནས ཐག་རིང ས ཞིག ནས བལྟས བསྡད་པ ན ། གཡོག་མོ ས གླུ་ལེན ཞོར དུ ཡོང ནས གསེར་རྡོག དེ མཐོང་བ་ན ། ཡར ལྟ མར ལྟ འགའ བྱས་རྗེས ། མི གཅིག ཀྱང མ་མཐོང་བ ས དངུལ དེ་རང གི རུམ ལ བཅུག ཉིན དེ་ནས་བཟུང གཡོག་མོ ས རང་འཐག འཐག་དུས དང  ། ལམ དུ་འགྲོ སྐབས ། དགོང་མོ ཉལ་སྐབས དང ཟ་མ ཟ་སྐབས ནམ ཡིན་ཡང  ། ང འི དངུལ འདི བཙོང་ན རིང ཐང ཅི་ཙམ ཡོད་དམ ། དངོས་པོ ཅི་ཞིག ཉོ འམ ལ་སོགས་པ འི བསམ་བློ ཁོ་ན བཏང ནས ། གླུ་ལེན་པ དང གད་མོ བགོད་པ སོགས མེད་པར གྱུར ། དེ་ནས ཚོང་དཔོན བཀྲ་ཤིས གཉིད ལས སད་པ བཞིན ། ཨོ ། འཇིག་རྟེན འདི་ན ལུས་སེམས མི་བདེ་བ ར བྱེད་མཁན ནི རྒྱུ་ནོར བསམ་ནག དེ རེད བསམ ནས ། རྒྱུ་ནོར རྣམས དབུལ འཕོངས ལ སྦྱིན་པ བཏང  ། འཚོ་བ སྟབས་བདེ ཞིག བསྐྱལ ནས བསྡད་པ རེད །  ། 