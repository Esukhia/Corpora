208 འབྲོང  ། འབྲོང ནི མ་གཞི རང་རྒྱལ མདོ་དབུས་མཐོ་སྒང གི ཁྱད་འཕགས སྲོག་ཆགས ཤིག ཡིན ཞིང མངོན་གསལ ལྡན་པ-འི མཐོ་སྒང གི གྲང་ངར་ཆེ ས-འི སྲོག་ཆགས ཡིན ། གཟུགས་གཞི ཆེ ཞིང སུག་བཞི ཐུང་བ དང  ། ནོར་ནག ལས ལྡབ 2 ནས 3 གྱིས ཆེ་བ ཡིན ། འབྲོང མང་ཤོས ཀྱི སྤུ་ཁ ནག་པོ ཡིན མོད ། འོན་ཀྱང སྤུ་ཁ སེར་པོ ཡིན་པ-འི འབྲོང ཡང ཡོད ། གཟུགས་གཞི-འི ཁྱད་ཆོས ། གཟུགས ཀྱི རིང་ཚད ནི སྨིས 1.6 ནས སྨིས 2.2 དང  ། ལུས ཀྱི ལྗིད་ཚད ནི སྤྱི་རྒྱ 1000 ཡས་མས ཡིན ། རྔ་མ-འི རིང་ཚད ནི ལི་སྨི 80 ནས 100 ཡས་མས ། ཕྲག་པ-འི མཐོ་ཚད ནི ལི་སྨི 160 ནས 180 རྭ་ཅོ-འི རིང་ཚད ནི ལི་སྨི 40 ནས ལི་སྨི 50 དང ཆེས རིང་བ-འི རྭ་ཅོ-འི རིང་ཚད སྨིས 1 ཡིན ལ ། རྭ་ཅོ གཉིས ཀྱི བར་ཐག ཅུང ཆེ ། འབྲོང གི སོག་མགོ མཐོ ཞིང  ། ལུས་སྨད དང སྐེ་མཇིང  ། སུག་བཞི བཅས ཀྱི རྩིད་པ ཧ་ཅང རིང་བ-ར མ་ཟད ། རྔ་སྤུ རིང ཞིང རྔ་རྩེ གཟེངས འདུག འབྲོང དང འབྲོང་མོ ཀུན ལ སྦོམ ཞིང རིང་བ-འི རྭ་ཅོ སྐྱེས ཡོད ། འབྲོང གི སུག་བཞི-ར སྟོབས་ལྡན ཞིང རྨིག ཆེ ལ སྒོར་སྒོར ཡིན ། ཡིན་ཡང རྨིག་པ ཆུང ཞིང རྣོ་བ དང ལུག གི རྨིག་པ དང མཚུངས ལ ། སྲ ཞིང སྟོབས་ལྡན་པ ཡིན ། རྨིག གི འགྲམ དང མདུན དུ མཁྲེགས ཤིང འབུར་བ-འི མཐས བསྐོར་བ དང  ། རྐང་མཐིལ དུ མཉེན་པ-འི སྐོགས་ཤུན འདུག ཅིང  ། འདི་ལྟ་བུ-འི རྨིག་པ-ས ལུས་པོ མར ཤུད་པ-འི མགྱོགས་ཚད དང འདེད་ཤུགས ཇེ་དལ དུ གཏོང ཐུབ་པ དང  ། དེ-ས གཡང་གཟར གྱི རི་མགོ-ར འགྲོ བདེ་བ-ར བྱེད ། འབྲོང གི བྲང་ཁོག གི སྐྱེ་འཕེལ ལེགས ཤིང གློ་ཡུ སྦོམ ཞིང ཐུང ལ ། ཁྱི ཡི གློ་ཡུ དང ཅུང མཚུངས་པ ཡིན ཞིང  ། མགྱོགས་ཚད དབུགས་ལེན བྱེད་པ-ར འཚམ་པ-ས མཚོ་ངོས མཐོ་ཚད མཐོ ཞིང རླུང་སྣོན དམའ་བ དང  ། དབྱང་རླུང ཉུང་བ-འི མཐོ་སྒང རྩྭ་ཐང གི གནམ་གཤིས ཆ་རྐྱེན དང འཚམ་པ ཡིན ། ཁྱབ་ཡུལ ། འབྲོང ནི མ་གཞི རང་རྒྱལ མདོ་དབུས མཐོ་སྒང གི ཁྱད་འཕགས སྲོག་ཆགས ཤིག ཡིན ཞིང  ། མངོན་གསལ་ལྡན་པ-འི མཐོ་སྒང གྲང་ངར་ཆེ ས-འི སྲོག་ཆགས ཡིན ལ ། ཞིན་ཅང རང་སྐྱོང་ལྗོངས ཀྱི ལྷོ་ཕྱོགས དང  ། མདོ་དབུས་མཐོ་སྒང གི མཚོ་སྔོན་ཞིང་ཆེན དང བོད་རང་སྐྱོང་ལྗོངས ། ཀན་སུའུ་ཞིང་ཆེན གྱི ནུབ་བྱང ཕྱོགས དང  ། སི་ཁྲོན་ཞིང་ཆེན གྱི ནུབ་ཕྱོགས བཅས ཀྱི རྫ་མགོ ན གནས འདུག འཚོ་གནས ཀྱི མཚོ་ངོས མཐོ་ཚད ནི སྨི 3000 ནས 6000 བར གྱི མཐོ་སྒང གི ས དང  ། མི་མེད་ལུང་སྟོང གི མཐོ་སྒང རི་མགོ ། ལུང་ཁུག རྩྭ་ཐང  ། ཡིན ཞིང  ། བྱེ་ཐང སོགས ཁོར་ཡུག སྣ་ཚོགས སུ འཚོ་སྡོད བྱེད་པ དང  ། དབྱར་དུས སུ ཐ་ན མཚོ་ངོས མཐོ་ཚད སྨི 5000 ནས 6000 བར གྱི ས་ཆ-ར འཚོ་བ ཡིན ། འཚོ་གནས ཁོར་ཡུག དུས་རྒྱུན དུ གྲང་ངར་ཆེ ས-འི མཐོ་སྒང གི ས་སྟོང ལུང་སྟོང ན འཚོ་སྡོད བྱེད བཞིན ཡོད ། འབྲོང ནི གྲང་ངར ཐུབ ཅིང ཚ་གདུག ལ སྐྲག་པ-འི རི་སྐྱེས སྲོག་ཆགས ཤིག ཡིན་པ-ས ། གྲང་ངར་ཆེ ས-འི མཐོ་སྒང གི སྲོག་ཆགས ཚད་ལྡན ཞིག ཡིན ། འབྲོང ནི ཁྱུ དང ཁྱུ བྱས ནས འཚོ་སྡོད བྱེད་པ-ར གོམས་པ དང  ། དུས་རྒྱུན དུ འབྲོང་མོ ཁྱུ་ཕྱོགས བྱས ཏེ གནས་པ དང  ། དུས ངེས་ཅན རེ-ར འབྲོང དང འབྲོང མོ ཁྱུ བྱས ཏེ འཚོ་བ ཡིན ལ ། འབྲོང་ཁྱུ ཆེན་པོ ཞིག ཡིན་ན འབྲོང 100 ལྷག འདུས འདུག འབྲོང གི ཚོར་བ རྣོ ཞིང གཏུམ་པོ ཡིན་པ-ས ། ཁོང་ཁྲོ ལང སྐབས རྔ་མ གྱེན དུ གཟེངས སྲིད ། འབྲོང གི ཁ་ཟས གཙོ་བོ ནི གྲང་ངར་ཆེ ས-འི མཐོ སྒང གི སྤང་རྩྭ དང རྫ་རྩྭ ། ན་རྩྭ བཅས ཡིན ། ལོ་རེ-འི ཟླ 8 པ ནས ཟླ 11 པ-འི བར དུ འབྲོང་མོ སྦྱིག་པ དང  ། ཕྱི་ལོ-འི ཟླ 4 བ ནས ཟླ 5 བ-འི བར དུ འབྲོང་མོ་རེ-ས འབྲོང་ཕྲུག རེ བཙའ སྲིད ། འབྲོང་མོ-འི མངལ་སྦྲུམ ཡུན ནི ཟླ 9 ནས ཟླ་བ 10 ཡིན ། ཡར་ཀླུང་གཙང་བོ-འི སྟོད་རྒྱུད དང  ། ཁུ་ནུ་རི་རྒྱུད ། ཨར་ཅིན་རི་རྒྱུད ། མདོ་ལ་རི་བོ-འི སྣེ གཉིས བསྐོར་བ-འི ཧ་ལམ སྤྱི་ལེ གྲུ་བཞི་མ ཁྲི 140 ཡི རི་ཁྱུ-འི གྲང་ངར གྱི བྱེ་ཐང དུ ཁྱབ ཡོད ། ཚོད་རྩིས བྱས་པ ལྟར ན ། 2012 ལོ-འི ལོ་མཇུག བར ། ཀྲུང་གོ-འི འབྲོང གི ཁ་གྲངས དེ ཁྲི 3 ནས ཁྲི 5 འདུག སྔོན་ཆད འབྲོང རྣམས རང ཞིང་ཆེན དུ ཁྱབ་རྒྱ ཆེ་ན-འང  ། འཆར་གཞི མེད་པ-འི རི་རྔོན གྱིས ཁྱབ རྒྱ རིམ་བཞིན ཇེ་ཆུང དུ སོང  ། རྟོག་ཞིབ བྱས་པ ལྟར ན ། སྔོན་ཆད ཚྭ་འདམ་གཞོང གི ལྷོ་ཕྱོགས དང  ། མདོ་དབུས ལྕགས་ལམ གྱི ཤར་ཕྱོགས སུ འབྲོང གི འགུལ་བསྐྱོད ཆེ མོད ། ད་ལྟ ཁ་གྲངས མང རྒྱུ མི་འདུག མིག་སྔ ར ཏག་ཏག མདོ་དབུས ལྕགས་ལམ གྱི ནུབ་ཕྱོགས དང  ། ཚྭ་འདམ་གཞོང གི ལྷོ་ཕྱོགས དང བྱང་ཕྱོགས སུ ད་དུང ཅུང ཕུན་སུམ་ཚོགས་པ-འི འབྲོང གི ཐོན་ཁུངས ཡོད་པ དང  ། མ་ཟད མཚོ་ནུབ སོག་རིགས བོད་རིགས རང་སྐྱོང་ཁུལ ཐེམ་ཆེན་རྫོང གི ནུབ་བྱང གི གཡག་ཁེངས་ཡུལ་ཚོ རུ འབྲོང ཁ་ཤས ཁྱབ ཡོད ། འཚོ་བ-འི གོམས་གཤིས ། འབྲོང ནི གཡག གི ཡང་མེས ཡིན ཞིང སྔོན་ཆད ཁྱབ་རྒྱ ཤིན་ཏུ ཆེ ། ད་ལྟ མདོ་དབུས་མཐོ་སྒང དུ མ་གཏོགས མི་འདུག ཅིང  ། འབྲོང གི ལྗིད་ཚད ལ སྤྱི་རྒྱ 1000 ཡན ཡོད་པ དང  ། ལུས་པོ ནག་པོ དང ལུས ཀྱི ཟུར འོག དང རྐང་མགོ-ར སྤུ མཐུག་པོ སྐྱེས་པ དང གྲང་ངར་ཆེ་བ-འི ཁོར་ཡུག ཏུ འཚོ་བ-ར འཚམ་པ དང  ། དུས་ཚིགས་བཞི་བོར རི་མགོ རུ འཚོ་སྡོད བྱེད ཅིང སྤང་རྩྭ སྙི་མོ བཟའ་བ-ར སྤྲོ ཞིང  ། དབྱར་དུས སུ སོ ཡི ས བཟའ་བ དང དགུན་དུས སུ ལྕེ ཡི ས ལྡག་པ ཡིན ། འབྲོང གི ལྕེ ནི ཤིན་ཏུ རྣོ ལ ཁོ-འི ལག་ཆ གལ་ཆེན ཞིག ཀྱང ཡིན ། རྟག ཏུ འབྲོང 20 ནས 30 རེ ཁྱུ བྱས ཏེ རྩྭ་ཐང དུ རྒྱུ་བ དང བཟའ་བཏུང འཚོལ་བ ཡིན ། སྐབས་འགར འབྲོང 200 ནས 300 རེ ཁྱུ བྱས ཏེ འགུལ་བསྐྱོད བྱེད ཀྱི ཡོད ། རྒྱུས ལོན་པ ལྟར ན ། འབྲོང་ཕྲུག སྲུང་སྐྱོབ བྱེད་པ-ར འབྲོང 13 ལྷག སྒོར་སྒོར བྱས ཏེ མགོ ཁ་ཕྱི-ར གཏད ནས ཕྱི་རོལ གྱི སྤྱང་ཀི ལ རྒོལ་བ ཡིན ། འབྲོང གིས སྤྱིར་བཏང དུ མི ལ གནོད་འཚེ མི་གཏོང  ། འབྲོང རྣམས རྟག ཏུ མཚན་མོ དང ཞོགས་པ-ར སྒོ་ཕྱིར ཡོང སྟེ བཟའ་བཏུང འཚོལ་བ དང  ། ཉིན་དཀར རི་ལུང གི གཡང་གཟར དུ སྐྱུག་ལྡད  ། ཡང་ན ཐང ལ ཉལ ཏེ ངལ་གསོ བྱེད ། འབྲོང གི དྲི་ཚོར ཤིན་ཏུ དྲགས ཏེ ཉེན་ཁ ཡོད དུས འབྲོང་ཕྲུག དག ཁྱུ་ཚོགས ཀྱི དཀྱིལ དུ ལེན་པ དང  ། གལ་སྲིད དགྲ་བོ ཐོན ན ། འབྲོང རྣམས ཀྱིས མགོ་བོ ཐུར དུ བཀུག ཅིང རྔ་མ གྱེན དུ གཟེང ནས དེ་མུ-ར གར་སོང ཆ་མེད དུ འགྱུར་བ ཡིན ། སྲོག་ཆགས འདི-འི རིགས ནི དུས་རྒྱུན ཁྱུ་ཚོགས བྱས ནས འཚོ་བ-ར སྤྲོ ཞིང འབྲོང་ཕོ ཁ་ཤས མ་གཏོགས སྤྱིར་བཏང དུ མང་ཆེ་བ མཉམ དུ འཚོ་བ ཡིན ། འབྲོང་ཁྱུ རྣམས རང་འགུལ གྱིས དགྲ་བོ ལ གཡོལ་བ དང  ། མི དང རླངས་འཁོར སོགས ལ འཕྲད ན-འང འབྲོ སྲིད ། ཡིན་ཡང རང་གཤིས རྩུབ་པ-འི ཁེར་རྐྱང གི འབྲོང ནི དེ་ལས ལྡོག ཅིང དུས་རྒྱུན རང་འགུལ གྱིས རང གི མདུན དུ བརྒྱུད་པ-འི མི དང སྲོག་ཆགས གང་རུང ལ རྒོལ་བ-ར བྱེད ། དེ-ས བསྐྱོད བཞིན་པ-འི རླངས་འཁོར ཁ་ལོ བསྐོར སྲིད ། གནོད་འཚེ ཐེབས་པ-འི འབྲོང་ཕོ འབྲོང་མོ གང ཡིན ཡང ཤི་བ-འི བར དུ དགྲ་བོ ལ རྒོལ་ལན སློག་པ ར བྱེད ། འབྲོང གིས རྒོལ དུས ཐོག་མ ར རྔ་མ-ས གསལ་བརྡ གཏོང་བ-ས ཕྱི་རོལ ཡུལ དུ བྱ་བ སྒྲུབ དུས འབྲོང གི རང་གཤིས འདི བློ ལ ངེས དགོས ། ལོ་ན རྒས་པ-འི འབྲོང ནི ཁྱུ་ཚོགས དང ཁ་གྱེས་པ ཡིན ན ། ཚེ་སྨད ཡོངས སུ ཁེར་རྐྱང དུ འཚོ ངེས ། སྐྱེ་འཕེལ ། འབྲོང་མོ སྦྱིག་པ-འི དུས་སྐབས ནི ཟླ 9 བ ནས ཟླ 11 པ-འི བར ཡིན ཞིང  ། འབྲོང་མོ མངལ་སྦྲུམ་པ-འི དུས་སྐབས ནི ཟླ 8 པ ནས ཟླ 9 བ-འི བར ཡིན ལ ། ཕྱིར ལོ-འི ཟླ 6 པ ནས ཟླ 7 པ-འི ནང སྦྲུམ སྐྱེས་པ དང  ། སྦྲུམ ཐེངས ཤིག ལ གཅིག སྐྱེས་པ ཡིན ། འབྲོང་ཕྲུག སྐྱེས ནས ཟླ་ཕྱེད འགོར རྗེས འབྲོང་ཁྱུ དང ལྷན་དུ འགུལ་བསྐྱོད བྱས ཆོག དེའི ཕྱིར ལོ-འི དབྱར་ཁ-ར འབྲོང་ཕྲུག ལ ནུ་མ ལྡུད་མཚམས བཅད ཆོག་པ དང  ། ཚེ་ཚད 23 ནས 25 བར འདུག་པ ཡིན ། འབྲོང གི པགས་པ དང ལྕེ ། འབྲོང གི པགས་པ ཤིན་ཏུ མཐུག ཅིང མཐུག་ཚད ལ ལི་སྨི 4 ཡོད་པ དང  ། སྤྱིར་བཏང དུ མདེའུ ཞིག གིས པགས་པ རྟོལ མི་ནུས ཤིང མ་མཐའ ཡང ཁུང་བུ ཞིག ལས བཟོ མི་ཐུབ ། གལ་སྲིད མི ཞིག གིས རྔོན་པ-ར བྱ་བའི་ཡུལ དུ བཏང ན ། རྔོན་མི་ལོན་པ-ར མ་ཟད རང་ཉིད ཉེན་ཁ-ར སྐྱེལ་བ-འི གནས སུ ལྷུང ངེས ། བོད བྱང་ཐང ཉེ་འགྲམ གྱི འབྲོག་དམངས རྣམས ཀྱིས རྒྱུན དུ རེ་འག ར རྔོན ཏེ ཁྱེར ཡོང་བ-འི འབྲོང་ལྤགས བཤུས ཏེ སྐམ་པ-ར བྱས རྗེས སྲ ཞིང མཁྲེགས་པ-འི པགས་པ དེ ཚལ་པང དུ བྱེད ཆོག ཅིང  ། ཐ་ན རུས་པ དང ཤ་གཏུབ ན-འང ལོ 30 ནས 50 བར སྤྱོད ཆོག འབྲོང་ལྕེ སྟེང ཤ-འི སོ ལྟ་བུ ཞིག སྐྱེས ཡོད ཅིང  ། དེ-ས སྲ་མཁྲེགས ཀྱི རྩི་ཤིང ལྡག བཟའ བྱས ཆོག འབྲོག་པ-ས འབྲོང་ལྕེ བླངས ཏེ སྐམ རྗེས སོ་མང དུ བཀོལ་སྤྱོད བྱེད ཅིང  ། བུད་མེད ཅིག གིས སྐྲ་དཀར་པོ-ར འགྱུར་བ-འི བར དུ སྤྱོད ཆོག ཤ འི སོ་མང ནི དབྱིབས མི་འགྱུར ལ སོ ཡང མི་ལོག་པ ཡིན ། འབྲོང ནི རྒྱལ་ཁབ ཀྱི རིམ་པ དང་པོ-འི སྲུང་སྐྱོབ སྲོག་ཆགས ཀྱི མིང་ཐོ-ར ཚུད་པ དང བསྟུན ནས འདི་ལྟ་བུ-འི ཤ འི སོ་མང ཞིག ལོན་པ ནི དངོས་གནས སླ་མོ ཞིག མ་ཡིན ། སྲུང་སྐྱོབ བྱེད་པ-འི དོན་སྙིང  ། འབྲོང ནི བོད མི་རིགས ཀྱི རིག་གནས ཀྱི གྲུབ་ཆ ཞིག ཡིན ལ ། གཏམ་བཤད དང གླུ་ལེན གར་རྩེ བྱེད ས རུ ནམ་ཡང འབྲོང དང བྲེ་སེར་འབྲོང ཞེས་པ-འི མིང དེ ཐོས ཀྱིན འདུག དཔེར་ན ། ཁྱོད སྟག གི ཁ་ཆེ ན ། ང འབྲོང གི གཉའ་སྦོམ ལྟ་བུ དང  ། སྨུག ལང་ལོང ཁྲོད ཀྱི འབྲོང་མོ སྐྱིད ཅེས་པ ལྟ་བུ-འོ །  ། འབྲོང ནི མདོ་དབུས་མཐོ་སྒང གི ཁྱད་ཆོས ལྡན་པ-འི སྲོག་ཆགས ཤིག ཡིན་པ-ར མ་ཟད ། ནོར་ནག གི ཕ་མེས ཡང་མེས ཀྱང ཡིན་པ-ས ། འབྲོང སྲུང་སྐྱོབ བྱེད་པ ནི ནོར་ནག ཇི་ལྟར བྱུང་བ-ར ཞིབ་འཇུག བྱེད་པ-འི རིན་ཐང ཆེན་པོ ལྡན་པ རེད ། འབྲོང དང ནོར་ནག སྡེབ་སྦྱོར བྱས ན ནོར་རྒྱུད ཇེ་ལེགས སུ གཏོང ཐུབ ། འབྲོང གི ཤ-འི ཐོན ཚད མཐོ་བ-ར མ་ཟད ། འབྲོང་སྙིང དང འབྲོང་མཁྲིས ། འབྲོང་ཁྲག བཅས ནི བོད་སྨན དུ འགྲོ་བ ཡིན ། ད ཡོད གནས་བབ ། སྔོན་ཆད འབྲོང གསོད དྲགས་པ དང ཕྱུགས་ཁྱུ ཇེ་མང དུ སོང་བ-འི དབང གིས འབྲོང གི ཁྱབ་ཡུལ ཇེ་ཆུང དང  ། འབྲོང གི གྲངས་ཀ ཇེ་ཉུང ནས ཇེ་ཉུང དུ འགྱུར བཞིན ཡོད་པ-ས ། ཕལ་ཆེར འབྲོང་ཤུལ ཆད་པ འི གནས་ཚུལ བྱུང འདུག དེར་བརྟེན ། འབྲོང ནི རང་རྒྱལ གྱི གལ་གནད དུ བཟུང སྟེ སྲུང་སྐྱོབ བྱེད དགོས་པ-འི རི་སྐྱེས སྲོག་ཆགས ཨང་རིམ དང་པོ-ར གྱུར ཡོད ། ང་ཚོ-ས ཆད་པ ལ ནི ཐམས་ཅད སྐྲག ། འཆི་བ ལ ནི ཐམས་ཅད འཇིགས །  ། རང་ཉིད ལ ནི དཔེ་ལོངས ལ །  ། བརྡེག་པ-ར མ་བྱེད གསོད མ་བྱེད ཅེས་པ ལྟར རི་སྐྱེས སྲོག་ཆགས ལ སྲུང་སྐྱོབ བྱེད དགོས སོ ། །