དགོན་སྡེ-འི རིག་གནས ། བོད ཀྱི དགོན་སྡེ འཛུགས་སྐྲུན གྱིས བོད ཀྱི རིག་གནས ལ ཕན་ཐོགས་པ-འི སྐོར གླེང་བ ། གནའ་བོ-འི ཞི་ལ་རྒྱལ་ཁབ དང ཧྤ་རན་སུ-འི མཚན་ཉིད རིག་པ་བ རྣམས ཀྱིས ཆོས་ལུགས དར་བ དེ-ས མིའི་རིགས ཀྱི ཤེས་རབ འཕེལ་རྒྱས སུ སོང་བ དང ཚན་རིག འཕེལ་རྒྱས སུ འགྲོ་བ-ར ཐོག་མ-འི རྨང་གཞི བཏང་བ རེད ཞེས དང  ། ལོ ཉིས་སྟོང་ལྔ་བརྒྱ-འི སྔོན་ལ སངས་རྒྱས ཤཀྱ་ཐུབ་པ-ས ཆོས ཐམས་ཅད རྟེན་ཅིང འབྲེལ་འབྱུང རེད གསུངས་པ དེ-ས ཆོས་ལུགས དང ཚན་རིག གཉིས ཀྱི བར དུ རིག་པ གཅིག་ལ་གཅིག་བརྟེན གྱི ཚུལ དུ གནས ཡོད་པ ར་སྤྲོད བྱེད ཐུབ ། སངས་རྒྱས ཀྱི གསུང་རབ བྱུང་བ དང དེ ལ ཉམས་ཞིབ བྱེད་པ-འི རྗེས་འཇུག མང དུ བྱུང་བ ལས སངས་རྒྱས་པ-འི ཆོས་ལུགས སྡེ་ཚན ཤིག འཛམ་བུ་གླིང འདི-ར རླབས་ཆེ་བ-འི ངང དབུ་བརྙེས་པ རེད ། ང་ཚོ བོད གངས་ཅན་པ ནི ཏག་ཏག ནང་བ སངས་རྒྱས་པ-འི ཆོས་ལུགས དེ དར་སྔ ཞིང རང་ས ནས འཕེལ་རྒྱས ཆེན་པོ བཏང ཞིང དེང་སྐབས ཀྱང འཛམ་བུ་གླིང་བ-འི སྒང འདི-ར སངས་རྒྱས་པ-འི གསུང་རབ མདོ་སྔགས གཞུང་ལུགས དང ཉམས་ལེན ཆ་ཚང་བ-ར ཡོད ས གཅིག་པུ དེ-འང ཡིན ། བོད མི་རིགས ནི གནའ་སྔ་མོ ནས དད་མོས ལ དགའ་བ-འི མི་རིགས ཤིག ཡིན ཞིང །སྤྱི་ལོ-འི དུས་རབས བདུན་པ-འི ནང སངས་རྒྱས་པ-འི ཆོས་ལུགས བོད གངས་ཅན ལ འདྲེན་འགོ ཚུགས་པ ནས བོད་ཡུལ དུ སངས་རྒྱས ཀྱི བསྟན་པ འཛིན་ས-འི གནས་གཞི དགོན་སྡེ རྒྱ་ཆེན་པོ འཛུགས་སྐྲུན བྱུང ཡོད་པ དང  ། དགོན་སྡེ དེ དང དགོན་སྡེ-འི རིག་གནས ཀྱིས བོད ཀྱི ཡུལ་སྲོལ དང སྐད་ཡིག རིག་གནས དང སྒྱུ་རྩལ ། འཛུགས་སྐྲུན དང ལག་རྩལ ། བསམ་བློ སོགས ལ དུས་རབས རིམ་བྱུང ནང དུ བླ་ན་མེད་པ-འི དགེ་མཚན ཐོན ཡོད་པ དང  ། ལོ་རྒྱུས ཀྱི ངོས་ནས བལྟས ན རྒྱུ་རྐྱེན སྣ་ཚོགས ཀྱི དབང གིས དགོན་སྡེ འཛུགས་སྐྲུན མང དུ བྱུང་བ དང ཆོས་ལུགས རྐྱང་རྐྱང གཉེར་བ དེ-ས བོད ཀྱི སྤྱི་ཚོགས སྟེང གནད་དོན འགའ་རེ ལྷག བྱུང ཡང དེ ལ ང་ཚོ-ས བསམ་ཤེས བྱས ཆོག་པ ཞིག རེད འདོད ། དེ་ཡང མི་རིགས གང་དང་གང ཞིག ཡིན་ན་ཡང སྤྱི་ཚོགས ཀྱི ལམ་ལུགས ཞིག མེད་པ ནས ཡོད་པ ཆགས་པ ཤིང་རིམ གྱིས འཕེལ་རྒྱས དང རྣམ་པ ཇེ་ཚང དུ སོང ཡོད་པ རེད ། བོད རང གི ལོ་རྒྱུས དང སྤྱི་ཚོགས རིག་པ ཟུང དུ འབྲེལ་བ-འི སྒོ་ནས བལྟས་པ ཡིན ན བོད ཀྱི སྤྱི་ཚོགས དེ ནི གདོད་མ-འི དུས་སྐབས དང །བཙན་པོ-འི དུས་སྐབས ། བོད སིལ་བུ-འི དུས་སྐབས ། དགའ་ལྡན སྲིད་དབང གི དུས་སྐབས བཅས དུས་སྐབས བཞི རུ ཕྱེས ན འོས་ཤིང་འཚམ་པ ཞིག རེད འདོད ། དུས་སྐབས འདི-འི ནང སྤྱི་ཚོགས ཀྱི ལམ་ལུགས མི་འདྲ་བ རེ བྱུང ཡོད ངེས ཀྱང །དགོན་སྡེ འཛུགས་སྐྲུན གྱི ལོ་རྒྱུས དེ ནི ཕལ་ཆེར བོད ཧྲིལ་པོ-འི སྤྱི་ཚོགས ཀྱི གྲུབ་ཆ གལ་ཆེན ཞིག ཏུ གྱུར འདུག བོད ཀྱི གདོད་མ-འི སྤྱི་ཚོགས ཀྱི དུས་སྐབས ནང དུ-འང ཆོས་ལུགས ཀྱི ཤུགས་རྐྱེན ཆེན་པོ ཐེབས ཡོད་པ དང །གདོད་མ-འི རུས་རྒྱུད འཚོ་བ ཁག གཅིག་གྱུར འབྱུང་བ-ར དགེ་མཚན ཆེན་པོ ཐོན ཡོད་པ རེད ། སྤྱི་ལོ-འི སྔོན གྱི ༡༢༧ལོ-ར གཉའ་ཁྲི་བཙན་པོ-ས བོད་ཁམས སྤྱི ལ དབང་བསྒྱུར གྱི ནུས་པ དེ་ཡང སྐབས དེ-འི ཆོས་ལུགས ཀྱི སྟོབས་ཤུགས ལ བརྟེན ཡོད་པ དངོས་དོན ཡིན ། ཆོས་ལུགས ནི དེ་ལྟར བོད ཀྱི སྤྱི་ཚོགས ལམ་ལུགས ནང འགྱུར་བ-འི གོ་རིམ ཁྲོད ཆོས་ལུགས ཀྱི བྱེད་སྒོ སྤེལ་ས དང །དད་མོས བྱེད་ས ། ཆོས་ལུགས སློབ་སྦྱོང བྱེད་པ བཅས ལས རིམ་པ-ར ཆོས་ལུགས ལས་རིགས ཀྱི མི་སྣ བྱུང ཤིང །མཆོད་འབུལ བྱེད་ས དང །ཕྱག་བསྐོར བྱེད་ས ། སློབ་སྦྱོང བྱེད་ས དེ་དག ནི དགོན་སྡེ འཛུགས་སྐྲུན གྱི སྔོན་འགྲོ-འི ཆ་རྐྱེན དུ གྲུབ ། ཐོག་མ-ར ལྷ་ཁང གི རྣམ་པ་ཅན དང །དེ་ནས རིམ གྱིས གཙུག་ལག་ཁང དང འདུ་ཁང །གྲྭ་བ གཞི་སྡོད གྱི ལམ དུ འཕེལ་རྒྱས ཡོང་བ ཞིག རེད ། གཉའ་ཁྲི་བཙན་པོ ནས ཆོས་རྒྱལ་སྲོང་བཙན ལ ཐུག་པ-འི བར གྱི རྒྱལ་རབས དག གི སྐབས བོན་ཆོས ནི སྤྱི་ཚོགས ཀྱི དགོས་མཁོ-ར གྱུར་བ-འི རིག་གནས གལ་ཆེན ཞིག ལགས ཤིང །གསས་ཁང དང ལྷ་ཁང བཞེངས་པ དེ ནི བཟློག ཏུ མེད་པ-འི ཆ་རྐྱེན ཞིག ཡིན་པ ནི གཉའ་ཁྲིས བོན གྱི གསས་མཁར གཡུང་དྲུང་ལྷ་རྩེ བཞེངས་པ ནས གླང་དར ལ ཐུག་པ-འི རྒྱལ་རབས དག གི ལོ་རྒྱུས ལ ཕྱི་མིག ཐེངས་གཅིག གཟིགས ན གསལ་ལེ-ར མཁྱེན འོངས་པ ཞིག རེད ། ཆོས་རྒྱལ་སྲོང་བཙན གྱི དུས་སྐབས སུ སངས་རྒྱས ཆོས་ལུགས བོད ལ དར་བ-འི འགོ་ཚུགས་པ དེ དང མཉམ དུ སངས་རྒྱས ཆོས་ལུགས ཀྱི ལམ་ལུགས ཞིག ཀྱང བོད དུ ཤུགས ཆེ-ར དར་འགོ ཚུགས ཏེ གཙུག་ལག་ཁང བཞེངས་པ དང །ལྷ་ཁང བཞེངས་པ-འི ལས་གཞི རྒྱ་ཆེན་པོ ཞིག བོད་ཁུལ ཡོངས སུ ཁྱབ་པ ནི ཆོས་རྒྱལ་སྲོང་བཙན གྱི ལོ་རྒྱུས བརྗོད་པ-འི སྐབས སུ གཙུག་ལག་ཁང རྣམ གཉིས དང ཕོ་བྲང པོ་ཏ་ལ ། མཐའ་འདུལ་ཡང་འདུལ རུ་གནོན གྱི ལྷ་ཁང བརྒྱ་རྩ བཞེངས་པ སོགས གསུངས་པ དེ་དག གིས ཡིད་རྟོན འཕེར ཐུབ ། དེ དང ནང་བཞིན ཕྱིས ཀྱི རྒྱལ་རབས སོ་སོ དང ལྷག་པར ཆོས་རྒྱལ་ཁྲི་སྲོང གི དུས་སྐབས སུ སངས་རྒྱས ཆོས་ལུགས དར་བ-འི རྩེ་མོ-ར སོན་པ དང བསྟུན འཛམ་གླིང ན འགྲན་ཟླ དང བྲལ་བ-འི ལྷ་ཁང དུ བཞེངས་པ-ར གྲགས་པ-འི བསམ་ཡས གཙུག་ལག་ཁང ཆེན་མོ བཞེངས་གྲུབ བྱུང་བ དང །ཁྱད་པར རབ་བྱུང གི སྡེ བྱུང་བ མ་ཟད ། དེ ལ མཆོད་བཀུར གྱི སྡེ དམིགས སུ བཀར་བ-འི ཆ་རྐྱེན གྱི ཐོག་ནས བོད ཀྱི སྤྱི་ཚོགས ནང གཞི ནས ཆོས་ལུགས་པ-འི ཆོས་སྒྲུབ བསྟི་གནས དགོན་པ-འམ རབ་བྱུང་བ-འི ཆོས་སྤྱོད གཙོ་བོ-ར བྱེད ས གཙུག་ལག་ཁང ཆ་ཚང་བ ཞིག བྱུང་བ རེད ། དེས ན བོད ཀྱི དགོན་སྡེ འཛུགས་སྐྲུན ནི ལོ་རྒྱུས ཀྱི གནས་སྐབས དང སྤྱི་ཚོགས ཀྱི ལམ་ལུགས དེ་འདྲ ཞིག གི འོག ཏུ བྱུང་བ ཡིན ཞིང །ཐོག་མཐའ་བར་གསུམ དུ བོད ཀྱི སྲིད་འབྱོར་རིག་གསུམ འཕེལ་རྒྱས དང མི་རིགས མཐུན་སྒྲིལ ། རིག་གནས འཕེལ་རྒྱས དང རྒྱུན་འཛིན ལ ནུས་པ གལ་ཆེན ཐོན ཡོད་པ རེད ། བོད སིལ་བུ-འི དུས་སྐབས སམ བསྟན་པ་ཕྱི་དར གྱི དུས་སྐབས སུ ཡང རྒྱ་གར གྱི མཉམ་མེད ཇོ་བོ་རྗེ བོད དུ ཕེབས ཏེ སངས་རྒྱས ཀྱི བསྟན་པ ལ དག་ཐེར དང ཆོས་བཀའ རྒྱ་ཆེ-ར གསུངས་པ ལས ས་སྟེང འདི-ར ཆེ་བ་བཞི་ལྡན གྱི བཀའ་གདམས་པ-འི གྲུབ་མཐའ བྱུང་བ དང །དེ དང མཉམ་དུ ཆོས་སྡེ ཆེན་པོ་-ར སྒྲེང སོགས ཀྱིས མཚོན སྟོད་མངའ་རིས ནས ཡུལ་མདོ་ཁམས ལ ཐུག་པ-འི བར དུ དགོན་སྡེ འཛུགས་སྐྲུན རྒྱ་ཆེ-ར བྱུང ཡོད་པ དང །ས་སྐྱ་བ-འི དུས་སྐབས སུ ས་སྐྱ-འི ཆོས་སྡེ ཆེན་པོ བྱུང་བ སོགས ལོ་རྒྱུས ཡོངས་གྲགས དང །ལྷག་པར ཕག་མོ་གྲུ་བ-འི དུས་སྐབས སུ རྗེ བླ་མ ཙོང་ཁ་ཆེན་པོ ཡུལ གངས་ཅན གྱི ལྗོངས འདི-ར སྐུའི་བཀོད ལྷམ་མེར་མངོན ཏེ རྒྱལ་བ-འི བསྟན་པ ལ ཐོས་བསམ་སྒོམ་གསུམ གྱིས མ་རྟོག་ལོག་རྟོག གྱི སྒྲིབ་པ ཐམས་ཅད འཆད་རྩོད་རྩོམ་གསུམ གྱིས ཉི་ཟླ བཞིན གསལ་བ-ར བྱས ཏེ དཔལ མཉམ་མེད རི་བོ དགེ་ལྡན་པ-འི གྲུབ་མཐའ བྱུང་བ དང །སེ་འབྲས་དགའ་གསུམ དང །གཙང བཀྲ་ཤིས་ལྷུན་པོ སོགས ཀྱིས མཚོན་པ-འི དབུས དང །མདོ་སྟོད་སྨད ཀུན ཏུ དགེ་ལུགས་པ-འི དགོན་སྡེ ཉིས་སྟོང ལ ཉེ་བ འཛུགས་སྐྲུན བྱུང ཡོད་པ དང །ཕྱིས ཀྱི དགའ་ལྡན སྲིད་དབང གི དུས སུ ཡིན་ནའང བོད་ཡུལ ལུང་བ་རེ ན དགོན་པ་རེ ཟེར་བ ལྟར དགོན་སྡེ འཛུགས་སྐྲུན རྒྱ་ཆེ-ར བྱུང ཡོད་པ འདི-ར ཡིག་ཚོགས ལ འཇིགས ནས མ་དྲངས སོ །  ། དགོན་སྡེ དེ་དག གིས བོད མི་རིགས ཀྱི འོད་སྟོང འཕྲོ་བ-འི རིག་གནས ལ འཆད་རྩོད་རྩོམ་གསུམ གྱིས ༼བོད རིག་པ༽ འཛིན་སྐྱོང་སྤེལ་གསུམ གནང ཡོད་པ མ་ཟད ། བོད ཀྱི རིན་ཆེན་སྣ་ལྔ-འི བསྲེས་སྦྱོར ལས བཞེངས་པ-འི ཐང་ཀ དང རི་མོ སོགས སྒྱུ་རྩལ དང །གནའ་བོ-འི བཟོ་རྩལ ལས ཐོན་པ-འི ཐོན་དངོས རིན་ཐང བྲལ་བ དག ཉར་ཚགས དང སྲུང་སྐྱོབ ལ ཕན་ནུས བཏོན་པ དང །དགོན་སྡེ འཛུགས་སྐྲུན དེ-ས བོད ཀྱི རྩིག་བཟོ དང ཤིང་བཟོ ། རྡོ་བརྐོས སོགས ལག་རྩལ གྱི མཚོན་རྟགས ཤིག ཏུ གྱུར ཡོད ལ ། བོད མི་རིགས ཀྱི ཀུན་སྤྱོད དང མི་ཆོས ། སྤྱི་ཚོགས འཆམ་མཐུན སོགས ལ དགེ་མཚན བཏོན་པ-ར ཞིབ་འཇུག གཏིང་ཟབ བྱས ཆོག་པ ཡོད ། དེ་ཡང མདོ་སྨད ཀྱི ཡུལ་གྲུ འདི ལ ཆ མཚོན་ན-ས བཤད ཡང དགོན་སྡེ རིག་གནས ཀྱིས དུས་རབས གསར་རྙིང གཉིས་ཀ-ར བླ་ན མེད་པ-འི དགེ་མཚན བཏོན ཡོད་པ རེད ། ལོ་རྒྱུས དང དུས་སྐབས གང ལ ཡང ཁས་ལེན ཆོག་ཆོག གི བྱང་གི་དགོན་ཆེན བཞི-འི གཙོ-ས མདོ་སྨད བཤད་པ-འི ཤིང་རྟ་བ ཀུན་མཁྱེན འཇམ་དབྱངས་བཞད་པ-འི གདན་ས ཆེན་པོ བླ་བྲང བཀྲ་ཤིས་འཁྱིལ དང །མདོ་སྨད སྒྲུབ་པ-འི ཤིང་རྟ་བ ཡབ་རྗེ བླ་མ ཤར་སྐལ་རྒྱ་མཚོ-འི གདན་ས ཆེན་པོ རོང་བོ་དགོན་ཆེན དང །ལྡི་ཚ བཀྲ་ཤིས་ཆོས་སྡིངས སོགས བོད གངས་ཅན སྤྱི དང ཡང་སྒོས མདོ་སྨད ཀྱི རིག་གནས ཆ་ལག དང བཅས་པ འཛིན་སྐྱོང་སྤེལ་གསུམ དང བྱེད བཞིན་པ དང །གངས་ཅན་ལྗོངས ལ སྔ་ཕྱི-ར བྱོན་པ-འི མཁས་དབང གསེར་རི-འི ཕྲེང་བ དག ལས མདོ་སྨད་ལྗོངས འདི-འི དྲན་དབང མཁས་བརྒྱ-འི གཙུག ཏུ མཆོད འོས་པ མང་པོ བྱོན མྱོང་བ ། དཔེར་ན ། ཀུན་མཁྱེན་ཡབ་སྲས ། རེབ་གོང སྐྱབས་མགོན རྣམ གཉིས ། མཁས་དབང དགེ་ཆོས ། སྒེས་སྟེང བློ་བཟང་དཔལ་ལྡན ། ཚེ་ཏན་ཞབས་དྲུང རིན་པོ་ཆེ ། ཤར་གདོང བླ་མ རིན་པོ་ཆེ ། ལ་མོ ཡོངས་འཛིན རིན་པོ་ཆེ ། རྡོ་སྤིས དགེ་བཤེས ཤེས་རབ་རྒྱ་མཚོ ། དཔའ རབ་གསལ་ཚང སོགས ཀྱིས ཆོས དང རིག་གནས གཉིས ཐད་ནས རྒྱབ་ཁབ དང མི་རིགས ལ ཕན་བདེ བླ་ན་མེད་པ བསྐྲུན ཡོད་པ རེད ལ ། སྤྱིར གངས་ཅན་ལྗོངས འདི-ར མཁས་དབང མང་པོ ཞིག བྱོན་བྱོན་པ ལས ཕལ་ཆེ་བ ནི དགོན་སྡེ རིག་གནས ཀྱིས སྐྱེད་བསྲིང མ་བྱས་པ ཞིག ཕལ་ཆེར མེད་ཚོད དང  ། བོད རང གི མཁས་པ-འི དབང་པོ ཞིག གི ཁྱད་ཆོས ཡོངས སུ ཚང་བ དེ དགོན་སྡེ རིག་གནས ཁྲོད དུ གཏིང་ཟབ ངང གནས ཡོད་པ དང །ལྷག་པར རྗེ་བླ་མ ཙོང་ཁ་བ ཆེན་པོ དེ་ཉིད གངས་ཅན་ལྗོངས ཞལ་བྱོན ཏེ རིག་གནས སྤྱི་བྱེ ཀུན་ལ ཐོས་བསམ་སྒོམ་གསུམ ཞེས་པ-འི བླ་ན་མེད་པ-འི ཐུགས་དགོངས ཟབ་མོ གས-ར དུ ཕྱེས་པ ལ བརྟེན ནས དགོན་སྡེ དེ ནི སྤྱི་ཚོགས ཀྱི དགོས་མཁོ དང མཚམས་པ-འི ཤེས་ལྡན མི་སྣ སྐྱེད་བསྲིང བྱེད ས-འི གནས ཞིག ཏུ གྱུར ཡོད་པ དང དེང་སྐབས ཀྱང ས་བཀའ་རྙིང གི གྲུབ་མཐའ ཐམས་ཅད ཀྱིས བཤད་གྲྭ རེ ཟུར དུ འཛུགས་པ-འི འབད་བརྩོན ལྷུར་ལེན་པ ཐམས་ཅད རྗེ་བླ་མ-འི གདུགས་དཀར གྱིས ཁྱབ་པ ལ ཐེ་ཚོམ མེད་མོད ཀྱང  ། དགོན་སྡེ དེ སྤྱི་ཚོགས དང ཁ བྲལ་ཐབས མེད་ཅིང  ། འཛམ་གླིང ཤེས་ཡོན་པ-འི སྡེ དང །རིགས་པ སྨྲ་བ དང བདེན་པ-ར སྨྲ་བ གཅིག་པུ ཡིན་པ དེ ནི བསྙོན དུ མེད་པ ཞིག ཡིན་པ རེད ། སྐྱེས་ཆེན གོང་མ ཚོ-འི གསུང་རྒྱུན ལ བུ རབ ཅིག དགོན་སྡེ ནས ལོ ཞེ་ལྔ-འི ཐོག སྦྱངས་པ མཐར་ཕྱིན ན དགའ་ཚོད ཡིན ཞེས་པ འདི་དག གིས ཤེས་ཡོན ལ དོ་སྣང གཙིགས་ཆེན འགན་འཁུར གྱི རྣམ་འགྱུར གསལ་བོ ཞིག ཐོན ཡོང གི ཡོད་པ རེད ། སློབ་གཉེར བྱེད་སྟངས དང དེ-འི གོ་རིམ ། སྦྱངས་བྱ ཁག སོགས རེ་རེ ཞུ དགོས་མོད འདི-ར ཡིག་ཚོགས ལ འཇིགས ནས རེ་ཞིག བཞག དགོན་སྡེ རིག་གནས ལ གཏིང་ཟབ ཀྱི ཞིག་འཇུག བྱེད་རྒྱུ འདི ཡང དེང་རབས ཀྱི སྤྱི་ཚོགས ཡར་ཟླ-ར འགྲོ་བ དང འཛམ་གླིང གི ཤེས་རིག གཅིག་གྱུར ཆགས་པ-འི ལས་ཀ གལ་ཆེན ཞིག ཏུ གྱུར ཡོད་པ-ས འཕྲལ་ཕུགས ཀྱི མིག་རྒྱང རིང་བོ-ས དབྱེ་ཞིབ མ་ནོར ཞིག བྱེད་རྒྱུ དེ་ཡང གལ་ཆེན དུ བཟུང དགོས སོ །  ། མདོར ན བོད ཀྱི དགོན་སྡེ ནི བོད ཀྱི སྤྱི་ཚོགས འཕེལ་བ-འི གོ་རིམ ཁྲོད གོ་གནས གལ་ཆེན ཞིག ཟིན ཡོད་པ དང བོད ཀྱི རིག་གནས ལ ཞབས་འདེགས ཕུལ དུ ཕྱིན་པ ཞིག ཞུས ཡོད་པ མ་ཟད ། བོད ཀྱི སྤྱི་ཚོགས དུས་འགྱུར མི་འདྲ་བ དང ཉམས་ཉེས ཐེབས་པ-འི ནང ཏན་ཏན མི་རིགས མཐུན་སྒྲིལ དང འཛམ་གླིང ཞི་བདེ ། རང་བྱུང་ཁམས སྲུང་སྐྱོབ བྱེད་པ-འི ལས་དོན ལ དགེ་མཚན མི་དམན་པ བཏོན ཡོད་པ རེད ། 