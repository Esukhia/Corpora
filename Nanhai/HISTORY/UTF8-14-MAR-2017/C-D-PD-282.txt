 འདོད་རྔམ གྱི འབྲས་བུ ། དུས་སྐབས ཤིག་ན ། གཅན་གཟན དང རི་དྭགས སོགས སེམས་ཅན རྣམས ཀྱི རྒྱལ་ཁམས ལ ཐན་པ བྱུང སྟེ ། ཆར་ཆུ དུས སུ མ་བབས་པ དང ། ལོ་ཏོག དུས་ལྟར མ་སྐྱེས་པ ས ། རྒྱལ་ཁམས དེ ར གནས་པ འི སེམས་ཅན རྣམས ལ མུ་གེ བྱུང སྟེ ། ཐམས་ཅད ཉམ་ང་བ འི གནས སུ གྱུར ཡོད་པ རེད ། འོན་ཀྱང ། ཁྱི་རྒན ནག་ལྡང་ཚང གི ནང་མི རྣམས ཀྱི ལུས ལ ཤ་ཤེད སྔར་ལྟར རྒྱས ཏེ བདེ་བ ར གནས ཡོད ། རུས་སྦལ སྔོ་གྱོང་ཚང ལ མཚོན་ན ། ནང་མི རྣམས མུ་གེ འི སྡུག་བསྔལ གྱིས མནར ཏེ ཅི་བྱ་གཏོལ་མེད དུ གནས ཡོད་པ རེད ། ཉིན་ཞིག རུས་སྦལ སྔོ་གྱོང གི སེམས ལ ། ཁྱི་རྒན ནག་ལྡང་ཚང གི ནང་མི རྣམས ཀྱི ལུས་པོ སྔར་ལྟར བདེ་ཐང ཡིན་པ ལ བསམ་ན ། ཁྱི་རྒན ནག་ལྡང ལ གསང་བ ཞིག ཡོད་པ ཐག་ཆོད རེད བསམ ཞོར ། ཕྱི་ཉིན ཁྱི་རྒན ནག་ལྡང ལ སྐད་ཆ འདྲི རུ འགྲོ རྒྱུ ར སེམས་ཐག བཅད ། ཕྱི་ཉིན ཞོགས་པ ར རུས་སྦལ སྔོ་གྱོང སྔ་བོ ར ལངས ཏེ ཁྱི་རྒན ནག་ལྡང གི དྲུང དུ སོང ནས ། གྲོགས་པོ ལགས ། ང འི ནང་མི རྣམས ལ ཟས མ་རེག་པ ར ཉིན མང་པོ ཕྱིན སོང་བ ས ། ཉི་མ འཁྱོལ དཀའ་བ འི གནས སུ གྱུར ཡོད ། ཁྱེད ནང་མི རྣམས ཀྱི ལུས་པོ སྔར་ལྟར བདེ་ཐང ཡིན་པ ལ བསམ་ན ། ཁྱོད ལ གསང་བ ཞིག ཡོད་པ ཐག་ཆོད རེད ། གྲོགས་པོ ས བདག ལ སྙིང་རྗེ ས གཟིགས ནས གསང་བ དེ གསུང གནང རོགས མཁྱེན ཞེས ཞུ་བ ཡང་ཡང འཐེན ། ཁྱི་རྒན ནག་ལྡང གི སེམས སུ རུས་སྦལ སྔོ་གྱོང ནང་མི རྣམས ལ སྙིང་རྗེ སྐྱེས ཏེ ། རུས་སྦལ སྔོ་གྱོང གྲོང་འདབས ཀྱི ཞིང ནང དུ ལ་ཕུག རྐུ རུ ཁྲིད་པ རེད ། ཁོང གཉིས གྲོང་འདབས ཀྱི ཞིང ནང ལ སླེབས་དུས ། རུས་སྦལ སྔོ་གྱོང གིས ཁ ནས ། ཨ ། དཀོན་མཆོག་མཁྱེན ། ཨ ། དཀོན་མཆོག་མཁྱེན ཞེས ལབ ཞོར དུ ལ་ཕུག སྣོད གང བཏུས ། སྐབས་དེ ར ། ཁྱི་རྒན ནག་ལྡང གིས ལ་ཕུག གཅིག ཨམ་ཕྲག ཏུ འཇུག ཞོར དུ ། རུས་སྦལ སྔོ་གྱོང ལ ། ཡ གྲོགས་པོ ། ངེད་གཉིས ཀྱིས རྐུ བྱེད ཀྱི ཡོད་པ རེད ། འདོད་རྔམ ཆེ་ན ཡག་པོ ཡོད་པ མ་རེད ། དེ ལས རྐུ ཐེངས་རེ ར ལ་ཕུག རེ བསྐོས་པ ཡིན་ན ཞིང་བ ས ཤེས ཀྱི མ་རེད ། གལ་ཏེ ད་ཐེངས ཞིང་བ ས ཤེས སོང་བ ཡིན་ན ། ངེད་གཉིས ལས་སླ་བོ ར འཇོག གི མ་རེད ཅེས ཁ་ཏ བྱས ། འོན་ཀྱང རུས་སྦལ གྱིས ཁྱི་རྒན ནག་ལྡང གི ཁ ལ མ་ཉན་པ ར ། ལ་ཕུག སྣོད གང བཏུས ཏེ རྒྱབ ཏུ ཁུར ། ཕྱིར ནང ལ ལོག་པ འི ལམ་བར དུ ། རུས་སྦལ སྔོ་གྱོང གི འཁུར་བ འི ལ་ཕུག གི སྣོད དེ ལྕི དྲགས་པ ས ། དཀའ་ལས ཤིན་ཏུ ཁག་པ དང  ། སེམས ལ ཁྱི་རྒན གྱིས ང ལ ཁུར རོགས་ཙམ ཡང བྱེད ཀྱི མི་འདུག་པ ནི ། མཐོང་ཆུང རང རེད སྙམ ནས ། སྐད་ཤུགས ཆེན་པོ ས ། ཨ་རོགས ཁྱི་རྒན ། ཁྱོད ཀྱིས ང ལ་ཕུག འཁུར རོགས མི་བྱེད་ན ང ས སྐད རྒྱག རྒྱུ ཡིན ཞེས འཇིགས་སྐུལ ། སྐབས་དེ ར ། ཞིང་བ བུ་མོ ས ཐོས་པ དང  ། དབྱུག་པ ཆེན་པོ ཞིག བཟུང སྟེ ། ཁོང གཉིས ཀྱི རྗེས སུ རྒྱུགས འོང  ། ཁྱི་རྒན ནག་ལྡང རྒྱུག་ཐེངས གཅིག གིས ཐག་རིང་བོ ར བརྒྱུགས སོང  ། རུས་སྦལ སྔོ་གྱོང གིས སྟབས་མ་ལེགས་པ ཤེས ཏེ ། ཁྱི་རྒན ནག་ལྡང རྐུན་མ རེད ། ང རུས་སྦལ སྔོ་གྱོང རྐུན་གཡོག ཡིན ཞེས ཁེར་ལབ བྱེད བཞིན་པ འི ཚེ ། ཞིང་བ བུ་མོ དེ ས ཤུགས་ཆེན་པོ ས རུས་སྦལ གྱི རྒྱབ ཏུ དབྱུག་པ ས གཞིས་པ་ན ། དབྱུག་པ དེ རུས་སྦལ གྱི རྒྱབ ཀྱི ཤུན་ཀོག ལ ཕོག སྟེ དུམ་བུ ར ཆག སྐབས་དེ ར རུས་སྦལ གྱི ཁ ནས སྐད་ངན འདོན བཞིན གོག་མ་ནུར གྱིས བྲོས སོང  ། 