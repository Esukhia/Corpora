 བུ ཨ་བསམ ། སྒྲུང་གཏམ འདི མི་ལོ བརྒྱ་ཕྲག གི སྔོན་ལ སྟོད་བྱང ངམ་རིང གི ཁུངས ཟང་ཟང དུ དངོས སུ བྱུང་བ ར གྲགས ཤིང  ། ད་བར མི་རབས ནས མི་རབས བརྒྱུད ངག་རྒྱུན དུ རིམ་པ ས མཆེད དེ ། དེང ངམ་རིང་ཙམ མ་ཟད ། བོད་ཡུལ སྟོད་ཁུལ གྱི དམངས་ཁྲོད དུ དར་ཁྱབ ཇེ་ཆེ ར ཕྱིན ཡོད་པ ལ ། རྩ་བ གཅིག ལས མཆེད་པ འི ཡལ་འདབ ལྟ་བུ ར ཤོད་རྒྱུན འདྲ་མིན་སྣ་ཚོགས ཞིག འདུག མོད ། འདི ར ཟང་ཟང་ཁུལ གྱི ཤོད་རྒྱུན བསྡུས་པ ལྟར ལེགས་བསྒྲིགས ཞུས་པ ཡིན ། དེ་ཡང ཟང་ཟང་དཔོན ཞེས་པ འི ཡུལ་དཔོན དེ ར དམན་སྤྲེལ་མོ ཞེས་པ འི གཞོན་ནུ་མ གཤིས་རྒྱུད དྲང ལ སྐྱེས་འབྲས བཟང་མོ ཞིག ཡོད་པ དེ དང ཟང་ཟང་དཔོན འོག གི ཁྱིམ་ཚང ཕྱུག་པོ ཞིག ལ བུ ཨ་བསམ ཞེས་པ འི ཕོ་གཞོན ཞིག ཡོད་པ དེ་གཉིས ཆུང་ངུའི་དུས ནས ཕན་ཚུན མཛའ་ཞིང་མཐུན་པ ར གནས་པ མ་ཟད ། སླད ཚེ་གང གཏན དུ གྲོགས་རྒྱུ འི དམ་བཅའ ཡང བཞག ཡོད ། དེ་ལྟ་ན འང ཟང་ཟང་དཔོན གྱི བསམ་བློ ར རང་ཉིད ཀྱི བུ་མོ དེ མངའ་ཐང འབྱོར་པ སོགས གང སྤྱིར རང དང མཉམ་པ ཞིག གི མནའ་མ ར སྟེར་རྒྱུ འི འཆར་གཞི ཡོད་པ ས ཁོ་གཉིས ཀྱི གཉེན་དོན དེ ར མོས་མཐུན རྩ་བ ནས བྱས་མེད་པ ར མཐ ར དམན་སྦྲེལ་མོ བྱང་དཔོན་པོ དང ནག་ཆུ འི ཁོངས་གཏོགས་པ འི སྔོན གྱི ནག་ཚང ཞེས་པ ཡིན་སྐད ཡི མནའ་མ སྟེར་རྒྱུ འི ཐག་གཅོད བྱས་པ མ་ཟད ། བུ ཨ་བསམ བོད ལྷ་རྩེ ར ཚོང ལ ཕྱིན་པ འི གོ་སྐབས དང བསྟུན ནས དམན་སྦྲེལ་མོ བྱང་དཔོན་་པོ འི མནའ་མ ར སྐྱེལ་བང འགྲོ་རྒྱུ འི གྲ་སྒྲིག བྱས ཤིང  ། དེ་ནས དམན་སྦྲེལ་མོ ས ཟང་ཟང བརྒྱུད ནས བོད ལྷ་རྩེ ར འགྲོ་མཁན རྒྱུས་མེད ཀྱི ཚོང་པ ཞིག ལ གནས་ལུགས རྒྱུ་མཚན དང བུ ཨ་བསམ མྱུར་བ ར ལོག ཡོང དགོས་པ འི ཁ་ལན བཏང་བ རེད ། ཚོང་པ དེ ས ལྷ་རྩེ འི ཁྲོམ་གཞུང གང་ས ར ཟང་ཟང གི ཚོང་པ བུ ཨ་བསམ ཞེས་པ རྩད་གཅོད བྱས ཀྱང མ་རྙེད་པ ས ། མཐར དམན་སྤྲེལ་མོ ས ལན སྐུར་ས འི རྒྱུས་མེད ཀྱི ཚོང་པ དེ ས དམན་སྦྲེལ་མོ འི ལན རྣམས བོད ལྷ་རྩེ འི ཁྲོམ་གཞུང ལ གླུ བླངས་པ ནི འདི་ལྟར ། བོད ལྷ་རྩེ འི ཁྲོམ་གཞུང ཡངས་པོ ལ ། ཚོང བྱ་བ ར བྲེལ་བ འི ལྷན་རྒྱས་ཚོ ། འབྲོག ཟང་ཟང་ཡུལ ནས འདི་ཕྱོགས སུ ། ཚོང རྒྱག་པ ར ཡོང་བ འི ཕྱུག་པོ འི བུ ། བུ ཨ་བསམ ཅེས་པ ཡོད རང ཟེར ། རྩད་བཅད་ན ཆོད་ས མི་འདུག་པ ས ། ཁྱེད ངོ་ཤེས ཡོད་ན ཁོ ལ ཤོད ། ངོ་ཤེས་མེད་ན འདྲི རོགས གྱིས ། ཡུལ ཟང་ཟང་དཔོན གྱི ཡིད་འོང་མ ། དམན་སྤྲེལ་མོ ཞེས་པ ས ལན་ཅིག འདུག བུ ཨ་བསམ མ་སྡོད ལོག ཤོག ཟེར ། དུས ཉིན་མཚན་མེད་པ ལོག ཤོག ཟེར ། ཚོང འཐེབས་པ ཡོད་ན འཁྱེར ཤོག ཟེར ། ཚོང འཐེབས་པ་མེད་ན གཡུགས ཞོག ཟེར ། དམན་སྤྲེལ་མོ བསམ་ན ལོག ཤོག ཟེར ། དམན་སྤྲེལ་མོ མི་སྔོན འགྲོ དགོས ཟེར ། བྱང་དཔོན་པོ འི མནའ་མ ར འགྲོ དགོས ཟེར ། ཞེས་པ འི ལན དེ གཅིག ལ གཅིག བརྒྱུད ཀྱིས མཐ ར བུ ཨ་བསམ གྱི རྣ་བ ར ཐོས ། ཁོ ས རང གི གནས་ཚང གཡར་ས འི གནས་མོ དང འཁོར་གཡོག བཅས་པ ར གླུ འདི བླངས་སོ ། གནས་མོ ཝ་ཡེ དང གནས་མོ ཝ་ཡེ ། གནས་མོ བསོད་ནམས་དཔལ་འཛོམས ཝ་ཡེ ། སེར་ནག འཁྱིལ་ལེ མེ ཞིག གཏོང  ། དམར་ནག འཁྱིལ་ལེ ཇ ཞིག སྐོལ ། བུ ཨ་བསམ མི་སྡོད ལོག དགོས འདུག དུས ཉིན་མཚན་མེད་པ ར ལོག དགོས འདུག ཚོང་གཡོག མ་སྡོད ཚོང་གཡོག སོང  ། ཚོང་གཡོག བཀྲ་ཤིས་དཔལ་འབྱོར སོང  ། གཡག བསྡུས་པ ཡོད་ན འདེད ནས ཤོག བསྡུས་པ་མེད་ན གཡུགས ནས ཞོག དམན་སྤྲེལ་མོ བྱང ལ འགྲོ དགོས ཟེར ། བྱང་དཔོན་པོ འི མནའ་མ ར འགྲོ དགོས ཟེར ། བུ ལ ཨ་བསམ ཟེར་བ ཆོ་མེད རེད ། བུ ཨ་བསམ ཟེར་བ སྙིང་མེད རེད ། རྒྱུ་འབྱོར་པ ཐོགས་པ་མེད་ན འང  ། དམན་སྤྲེལ་མོ བཞག ནས ཚོང ལ ཡོང  ། ཡུལ ཟང་ཟང་དཔོན གྱི ཐབས་སྡུག ལ ། དབང དཔོན་གནས ཁོ་རང མཐོ་ན ཡང  ། ནོར་ལོངས་སྤྱོད ཕྱོགས ལ འདྲ་འདྲ ཡིན ། རུས གདུང་རྒྱུད ང ལ འགྲན་ཐབས་མེད ། དམན་སྤྲེལ་མོ བསམ་ན སྙིང་རེ་རྗེ ། དམན་སྤྲེལ་མོ འི ཕྲེང་བ ཤེལ་ཕྲེང དང ། བུ ཨ་བསམ ཕྲེང་བ རག་གཞི གཉིས ། དུས སྔ་མ ཕར་བརྒྱུས ཚུར་བརྒྱུས བྱེད ། ད ཕྱིན་ཆད་མེད་པ ར ཡིད་རེ སྐྱོ ། དམན་སྤྲེལ་མོ འི ཝ ལ རྟ་ནག་པོ རྟིང་དཀར དང  ། བུ ཨ་བསམ རག་པ ཚིགས་དཀར གཉིས ། དུས སྔོན་མ རུབ་རུབ གཤིབས་གཤིབས འགྲོ ། ད ཕྱིན་ཆད་མེད་པ ར སྔ རེ གྲང  ། དྲན་པ འི དོན ཞེས བརྗོད་བཞིན་པ ར མྱུར་བ ར ལྷ་རྩེ ནས ཐོན ཏེ ཟང་ཟང ལ ལོག ཅིང ། འགྲོ་བ འི ལམ་བ ར གྱི སྣང་ཚུལ གླུ རུ བླངས་པ ནི འདི་ལྟར ། གང་ཁ འི ་ལྷ་རྩེ ནས ཟང་ཟང ལ འགྲོ་བ འི ལམ་བ ར གྱི ས་ཆ བྱེ་གཞུང སྔོན་མོ ལ ། གཡག ག་གསལ སྤུ་ཁ སྣ་ལོ ཆད ནས སོང  ། དེ ཆད ནས སྐྱོང་ལོང ང་ལ་མེད ། རྩྭ བཟའ་ན ཁོ་རང རྒྱུས ཡོང རེད ། ཆུ འཐུང་ན ཁོ་རང རྒྱུས་ཡོད རེད ། དཀར ལ འི ཟང་ཟང་ངང ཉེ་བ འི ལ རྩེ ནས ལྟ་བའི་ཚེ ། ཟང་ཟང ཤེལ ལས དྭངས་བ ར གསལ ། ཟང་ཟང་དཔོན གྱི རུ་འཁོར ལ ། གཡག རྟ ཁྱུ ཡིས བསྐོར ནས འདུག དམན་སྦྲེལ་མོ བྱང ལ ཐོན གྲབས འདྲ ། ཚེ་འདི ཡི གཏན་གྲོགས མ་བྱུང སོང  ། ཚེ་ཕྱི་མ མཇལ་བ འི སྨོན་ལམ འདེབས ནོར་ལོངས་སྤྱོད དགོས་པ ང་ལ་མེད ། ཚེ་ཕྱེ་མ འི ཆེད དུ ཆོས ལ ཞུགས  ། དམན་སྤྲེལ་མོ མཇལ ཕྱིར ཆོས ལ ཞུགས ཅེས བརྗོད་པ དང སྦྲགས བུ ཨ་བསམ ཁོ་རང གི ཁྱིམ གྱི རྒྱུ་ནོར ལས དམན་སྤྲེལ་མོ འི ཆེད དུ རང གི ཐོབ་སྐལ ཡོད་ཚད སྤྲད་པ དང  ། དེ་དོན བུ ཨ་བསམ གྱིས གླུ རུ དྲངས་པ འདི་ལྟར ། བྱང་དཔོན་པོ རྩམ་པ དཀོན་པོ རེད ། དམན་སྤྲེལ་མོ རླུང་ཤས སྔང་པོ རེད ། ང ས རྩམ་རྒྱབ དགུ་བཅུ་གོ་དགུ སྟེར ། བྱང་དཔོན་པོ གོས་སྣ དཀོན་པོ རེད ། དམན་སྤྲེལ་མོ ར མཆོར་གོས དགོས་ལེ རེད ། ང ས གོས་སྣ དགུ་བཅུ་གོ་དགུ སྟེར ། བྱང་དཔོན་པོ ནོར ལ ཆགས་ཞེན ཆེ ། དམན་སྤྲེལ་མོ ཕྱུགས ལ བྱམས་སྐྱོང ཆེ ། འབྲི ཆེ་ཆུང དགུ་བཅུ་གོ་དགུ དང  ། ལུག ཆེ་ཆུང དགུ་བརྒྱ་དགུ་བཅུ སྟེར ། བུ ཨ་བསམ རང གི ནོར་སྐལ ཡིན ། དམན་སྤྲེལ་མོ བསམ ནས སྟེར་བ ཡིན ། དཔོན་ཟང་ཟང ནོར་སྐལ ལྡབ ལས ལྷག བྱང་དཔོན་པོ ཡུལ ལ ངོམ ཡས གྱིས ། བུ ང ནི མི་སྡོད ཆོས་ལ ཞུགས ། ཆོས སྒྲུབ་པ ཐོབ ནས མཇལ་བ ར ཡོང  ། དཔོན་ཟང་ཟང འགྱོད་པ སྐྱེ་བ བཟོ ། བྱང་དཔོན་པོ འཇིགས་སྐྲག སྐྱེ་བ བཟོ དམན་སྤྲེལ་མོ ཐང་ལམ ཟིན་པ བཟོ ། ང སེམས ལ སྐྱོ་སྣང ག་ལ་བྱེད ། དམན་སྤྲེལ་མོ སྐྱོ་སྣང མ་བྱེད ཅིག བྱང་དཔོན་པོ འི ཡུལ ལ ག་ལེ་ཕེབས ། བྱང་དཔོན་པོ ཟང་ཟང་དཔོན་པོ གཉིས ། དོན ངོ་མ བཀའ་དྲིན་ཆེ་ལེ རེད ། ཚེ འདིི ལ བསམ་ན དགྲ་ཡ རེད ། དགྲ འཁོན་འཛིན ང ལ བཅངས དགོས་མེད ། ཚེ་ཕྱི་མ འི འདོད་འདུན བསྒྲུབ་མཁན རེད ། ཐུགས་རྗེ དང བཀའ་དྲིན གཉིས་ཀ ཆེ ། ཚེ་ཕྱི་མ འི འདོད་འདུན མ་འགྲུབ་ན ། བུ ཨ་བསམ ང་རང ལན་པ རེད ། ཅེས སོགས བརྗོད་པ མ་ཟད མཐར བུ ཨ་བསམ ནི འབྱུང་བ་ལྔ ལ རང་དབང ཐོབ ཅིང  ། གྲུབ་ཐོབ ངོ་མཚར་ཅན ཞིག ཏུ གྱུར་བ ར གྲགས་སོ ། 