༤༢ གཤིན་རྗེ འི ཡུལ ལ ཨ་ཅེ འཚོལ དུ སོང་བ ། གནའ་སྔ་མོ འི དུས སུ ། ས་ཆ ཞིག་ན ཨ་མ རྒན་མོ ཞིག ལ བུ དང བུ་མོ གཉིས ཡོད ། བུ དང བུ་མོ གཉིས ནི སེམས་རྒྱུད བཟང ཞིང མིང་སྲིང ཕན་ཚུན བར ཤིན་ཏུ བྱམས ། ཡིད་སྐྱོ་བ ཞིག ལ བུ་མོ ར ནད ལྕི་མོ ཞིག ཕོག ཏེ གློ་བུར དུ ཚེ་ལས འདས་པ ས ། ཨ་མ རྒན་མོ འི སེམས རབ་ཏུ སྐྱོ ཞིང ཉིན་མཚན ལ དབྱེ་བ མེད་པ ར སྡུག གི མཆི་མ ས དུས འདའ་བ ར བྱས་པ་ན ། བུ་ཆུང གིས ཨ་མ ལ ཁྱེད ཀྱིས དུས་རྒྱུན དུ སྡུག གི མཆི་མ གཏོར ནས ང གཉིད མི་ཁུགས ལ ། གཉིད་ལོག རུང རྨི་ལམ དུ ཡང ཁྱེད་རང ངུ་བཞིན་པ རྨིས་པ ས ། ང ལ ཉིན་འགའ འདང་བ འི ལམ་བྲོ ཞིག གྲ་སྒྲིག བྱོས དང  ། ང ཨ་ཅེ བཙལ དུ འགྲོ ཞེས ཟེར ། བུ་མོ བཙལ ནས མི་རྙེད་པ ཨ་མ རྒན་མོ ས ཤེས་ན འང སེམས ལ སྤྲོ་བ ཆེན་པོ ཞིག སྐྱེས ཏེ ། བུ་མོ བཙལ དུ འགྲོ་བ ར འཐད་པ བྱུང  ། དེ་ནས བུ་ཆུང གིས ལུང་བ ཞིག གི ཕུ དེད ནས སོང སོང མཐར རྡོ་ཕ་བོང ཞིག དང འཕྲད་པ ར ། བུ་ཆུང ཨ་ཐང་ཆད དེ ཐོག་མ ར རྡོ་ཕ་བོང དེ ལ ཕྱག གསུམ འཚལ ནས ལྷ ཞིག ཡིན་ན ཁྱོད མཁྱེན ། འདྲེ ཞིག ཡིན་ན འང ཁྱོད ཅིག མཁྱེན ཟེར ནས རྡོ་ཕ་བོང གི ཐོག ཏུ ཉལ ནས ཞག འདུག བྱས ། ཕྱི་ཉིན ལུང་བ དེད ནས ཡར ལ འགྲོ་བ འི ལམ་བར དུ ། མར ལ འགྲོ་མཁན གྱི མི གཅིག གཉིས་ཙམ ལས མེད ལ ཡར་འགྲོ ཆུ་ལོག བཞུར་བ ཇི་བཞིན འགྲོ་བ འི ནང་ན ཁ གྲགས་མཁན གཅིག ཀྱང མེད ལ ངོ ཤེས་མཁན ཡང གཏན་ནས་མེད ། མུ་མཐུད དུ སོང ནས ལ་མགོ ཞིག ལ ཐོན་པ་ན ཁོ ཚོང་རྫས སྣ་ཚོགས ཀྱིས ཁེངས་པ འི ཚོང་ཁང ཞིག དང འཕྲད ། ནང དུ མི་ཚོགས གྲོག་ཚང གི གྲོག་མ ལྟར ལང་ལོང བྱེད་བཞིན ཡོད་ན འང ངོ་ཤེས་མཁན གཅིག ཀྱང མ་བྱུང  ། དེ འི ནང དུ དངོས་བོ ཉོ ཟེར ནས ལག ཏུ བླངས་བ་ན ། དངོས་རྫས དེ་དག ནི སྨུག་རྒྱུ་བཞིན ཡལ ། དེ་ནས ཁོ་རང མི་མང འཚོགས་པ འི རྒྱ་ལམ དུ སོང ནས ལན་རེ ར ལངས ནས བསྡད་པ དང ལན་རེ ར ཙོག ནས བསྡད་པ ལ ། ཨ་ཅེ ས རྒྱབ ཏུ ཆུ ཁུར ནས ཐོན བྱུང  ། ཁོ ས མཐོང མ་ཐག ཏུ ཨ་ཅེ ། ཨ་ཅེ ཞེས བོས ཀྱང མོ ས ཁ ཕྱི ར མི་འཁོར་བ ར བུད སོང  ། མ་གཞི ཨ་ཅེ ནི གཤིན་རྗེ་ཆོས་རྒྱལ གྱི ཇ་མ ཡིན་པ ས འཇིག་རྟེན་པ འི མི དང གཏན ནས མི་འདྲ་བ རེད ། སྐབས དེ ར ཕྱི་མ འི ཡུལ གྱི སྐྱེས་པ ཞིག གིས བུ་ཆུང  ། མི འདི་དག ནི འཇིག་རྟེན་པ འི མི མ་ཡིན ཏེ ། འདི ཚེ་ཕྱི་མ འི ཡུལ ཡིན་པ ཁྱོད ཀྱིས མི་ཤེས སམ ཞེས བཤད་པ ལ ། བུ་ཆུང གིས ང འཇིག་རྟེན་པ འི མི ཡིན ཏེ ། ཨ་ཅེ སོང རྗེས ཡུལ་ན ཨ་མ སྡུག་བསྔལ གྱིས དྲག ཏུ གདུང་བ ས ། ང ས འདི ར ཨ་ཅེ འཚོལ དུ ཡོང་བ ཡིན ། འོན་ཀྱང ང ས ཨ་ཅེ མཐོང རུང མོ ས ང ལ ཨ་ལན གཏན ནས མི སྟེར ཞེས བཤད་པ ལ ། མི དེ ས འདི་ནི འཇིག་རྟེན དང མི་འདྲ སྟེ ། ཁྱོད ཀྱིས མོ ས ཆུ ཁུར ནས འགྲོ་སྐབས ཟོ་བ འི ནང རྡེའུ གསུམ འཕོངས དང ཟོ་ཞབས བརྟོལ འགྲོ་བ ས ། ད་གཟོད མོ འི ཁ ཕྱི ར འཁོར ངེས ཡིན ཞེས བཤད ། ཁོ ས མི དེ ས བཤད་པ ཇི་བཞིན སྒྲུབ་པ་ན ། ཨ་ཅེ ཕྱིར ཁོར ཏེ ཡ་མཚར་བ འི ངང ཁྱོད ཡང ཤི ནས འདི ར ཐོན སོང་བ ཡིན ནམ ། ཤུལ དུ ཨ་མ ས ད ཅི བྱེད ཟེར་བ ལ ། བུ་ཆུང གིས ང ཤི ནས ཡོང་བ མིན ། གསོན ནས ཡོང་བ ཡིན ། ཨ་མ ས ཁྱོད ཤིན་ཏུ དྲན གྱིན ཡོད་པ ས ཁྱོད ང དང མཉམ དུ ཕྱིར འགྲོ དགོས ཟེར་བ ལ ། ཨ་ཅེ ས ང ད ཕྱིར འགྲོ ག་ལ ཐུབ ། ཁྱོད མྱུར དུ ཨ་མ འི གམ དུ སོང ཞེས བཤད ། ནུ་བོ ས ཨ་མ འི སྡུག་བསྔལ རྣམས རེ་རེ བཞིན མོ ར བཤད་པ་ན ། ཁོང གཉིས ཀྱིས གཤིན་རྗེ རྒྱལ་བོ ལ ཞུ རུ འགྲོ་བ ར ཐག་བཅད ། མོ ས ནུ་བོ ཆོས་རྒྱལ ལ འཇིགས་པ ར དོགས ནས སྔོན ལ གཤིན་རྗེ་ཆོས་རྒྱལ གྱི མདུན དུ སོང སྟེ ཆོས་རྒྱལ གྱི འབོག་ཞྭ ཕུལ ཏུ བཅུག དེ་ནས ནུ་བོ ཁྲིད དེ ཆོས་རྒྱལ ལ མ་བུ གཉིས ཀྱི སྡུག་བསྔལ དག ཞུ རུ བཅུག ཆོས་རྒྱལ གྱིས དེས་ན མོ འི བེམ་པོ ད་དུང ཡོད དམ ། ཡོད་ན མོ མི་ཡུལ དུ སོང ཆོག ཅེས བཤད་པ ལ ། ནུ་བོ ས རོ སྔ་མོ ནས བསྲེགས ཟིན་པ ས མེད ཅེས བཤད ། ཆོས་རྒྱལ གྱིས རོ བསྲེགས ཟིན་ན ཕྱིར འགྲོ ཐབས མེད ། དེ་ལས བདག གིས ཁྱོད ལྕགས ཀྱི སྒོ་མེ་ཁ ར ལྟད་མོ བལྟ རུ ཁྲིད ཟེར ནས སོང  ། གནས དེ་ནི ལ་ལ ངན་སོང དུ འཕེན་པ དང ཁ་ཤས བདེ་འགྲོ ར བསྐྱལ་ས ཡིན ཏེ ། ཆོས་རྒྱལ གྱིས ལྕགས་མཁར འདི འི ཁ རུ ཁྱོད གཏན ནས འགུལ མི་ཉན ཞེས བཤད ། ནུ་བོ ས བལྟས བལྟས་པ ས ཅུང ཨ་ཐང་ཆད་པ དང འགུལ་ཙམ བྱས མཐར ངན་སོང དུ ལྷུང སྟེ ཕག་མ ཞིག གི ཁོག ཏུ ཞུགས་པ ས ཕག་ཕྲུག སུག་དཀར་ཅན ཞིག གི སྐྱེ་བ ལངས ། དེ་ནས གཤིན་རྗེ རྒྱལ་བོས ཕག་བདག ལ ཕག་ཕྲུག དེ ང ལ འཚོང ཞེས བཤད་པ ར ། ཕག་བདག གིས ཕག་ཕྲུག འདི སྔོན ནས བཙོང ཟིན་པ ས ཁྱོད ལ བཙོང མི་ཉན ཞེས བཤད་པ་ན ། ཆོས་རྒྱལ གྱིས དེས་ན ང ས ལྡབ་འགྱུར གྱི རིན་གོང སྟེར ། ཕག་ཕྲུག འདི་ནི ང འི ཇ་མ འི ནུ་བོ ཡིན་པ དང ལྕགས ཀྱི སྒོ་མེ་ཁ ནས སྟབས་མ་ལེགས་པ ར ལྷུང ནས ཕག གི སྐྱེ་བ བླངས་པ ཡིན ། ད ངེས་པར དུ ཕྱིར འཇིག་རྟེན དུ སྤྲོད དགོས ཞེས བཤད ནས ཕག་ཕྲུག ཉོས ཏེ ཕྱིར བུ་ཆུང དེ འི ལུས ངོ་མ ར ཞུགས སུ བཅུག ཆོས་རྒྱལ གྱིས ད ཁྱོད ཡུལ དུ སོང ཞེས བཤད་པ ར ། ནུ་བོ ས ང ཕྱིར འགྲོ དགོས་ན ཨ་ཅེ ང དང མཉམ དུ འགྲོ དགོས ། གལ་ཏེ ཨ་ཅེ འགྲོ མ་ཐུབ རུང བུ་མོ ཞིག ངེས་པར དུ ང དང མཉམ དུ འགྲོ དགོས ཟེར་བ ར ། ཆོས་རྒྱལ དང ཨ་ཅེ གཉིས ཀྱང ཐབས མེད་པ ར གྱུར དེ ། མཐའ་མ ར ཆོས་རྒྱལ གྱིས ནུ་བོ ལ ཁྱོད ཕྱིར ལུང་བ དེ དེད ནས སོང དང ཡར་འགྲོ ལ ཐུག་ན ཁ མ་གྲགས ། མར་འགྲོ ཡོད་ན ཁྲིད ཆོག ཅེས བཤད་པ ལ ། ནུ་བོ དགའ ནས ལུང་བ དེད ནས ཕྱིར སོང་བ དང  ། ལམ བར དུ ཡར་འགྲོ ཆུ་ལོག བཞུར་བ བཞིན ཡོད མོད ། མར་འགྲོ གཅིག ལ འང མ་འཕྲད ། སོང སོང ནས ལམ་མདོ ཞིག ལ ཐོན་པ་ན བུ་མོ གཞོན་ནུ་མ ཞིག ཕྱིར འགྲོ་བ མཐོང ནས བུ་མོ ཁྱོད ཕྱིར འགྲོ་དོན ཅི ཡིན དྲིས་པ་ན ། བུ་མོ ས ཁྱིམ དུ ཨ་མ དང བྱིས་པ ཡོད་པ ས ཤིན་ཏུ ཞེན འཐོག སྟེ གཤིན་རྗེ འི ཡུལ དུ འགྲོ མི་ཐུབ ཟེར ། བུ་ཆུང གིས དེས་ན ཁྱོད ང འི ཆུང་མ བྱོས དང ཁྱིམ་ན ཨ་མ ཞིག ལས མེད ཅེས བཤད་པ་ན ། བུ་མོ དེ ས ང ཁྱོད ཀྱི ཆུང་མ བྱེད ཆོག དེ ར མ་ཟད ཁྱོད མ་བུ གཉིས ཀྱི ཁྱིམ་ལས ཚང་མ ང ས ལས ཞེས བཤད ། བུ་ཆུང གིས ཁོ་མོ ཁྲིད དེ ཁྱིམ དུ ལོག་པ་ན ། ཨ་མ ས ཨ་ཅེ གང་ན ཡོད ཅེས དྲིས ། བུ་ཆུང དེ ས གཤིན་རྗེ འི ཡུལ གྱི དོན་དག ཅི བྱུང རྣམས རེ་རེ བཞིན ཨ་མ ར བཤད་པ དང  ། འདི ངེད་ཚང གི མནའ་མ གསར་བ ཡིན ཞེས ཨ་མ ར མཚམས་སྦྱོར བྱས ། ཨ་མ ཡང མནའ་མ དང མཉམ དུ ཁྱིམ གཅིག ཏུ འཚོ་བ རོལ རྒྱུ ར འཐད་པ བྱུང མོད ། འོན་ཀྱང མནའ་མ གསར་བ དེ མི མ་ཡིན་པ ར འདྲེ ཡིན་པ ས ཁ་མཁས ལག་མཁས་ཅན ཞིག ཡིན ལ ། འདྲེ་མོ འཕྲུལ ཆེ་བ ས ཟས སོགས སྣ་ཚོགས གཡོལ་སྐོལ བྱེད མཁས ཤིང ཁ་མྱུར ལག་མྱུར ཞིག ཀྱང ཡིན ། ཡིན་ན་ཡང འདི་ལྟ་བུ འི འཚོ་བ ཡུན་རིང དུ རྒྱུན བསྲིང མ་ཐུབ སྟེ ། ཉིན་ཞིག ཁྱིམ འདི འི སྒོ་ཁ ར འདྲེ་འདུལ་མཁན ཞིག ཡོང ནས སྒོ་སྲུབས ནས བལྟས ཙ་ན ། ཁྱིམ འདི ར འདྲེ་མོ ཞིག ཡོད་པ ཤེས ཏེ ཨ་མ རྒན་མོ ལ ཁྱེད་ཚང དུ འགྲུལ་བ ཞིག ཨེ་ཡོད ཅེས དྲིས་པ ར ། ཨ་མ རྒན་མོ ས མོ ནི འགྲུལ་བ མ་ཡིན ཏེ ། ངེད་ཚང གི མནའ་མ གསར་བ ཡིན ཏེ ཉིན་འགའ ཡི སྔོན ལ ཁྲིད ཡོང་བ ཡིན ཞེས ལན་བཏབ་པ དང  ། ཡང མནའ་མ དེ ལག ལས་ཀ འི ཕྱོགས ནས ཅི་འདྲ རེད ཅེས དྲིས་པ ལ ། ཨ་མ རྒན་མོ ས ཡག་མོ་སྒོ ཡོད་ལ ། ཧ་ཅང མཛངས་མ ཞིག རེད ཅེས ལན ཕྱིན ། འདྲེ་འདུལ་མཁན གྱིས དེ་འདྲ ཡིན་ན སང་ཉིན ཁྱོད གཡུལ་ཁ འི རྡོ་རིལ གྱི འགྲམ དུ སྡོད དང མནའ་མ ར ཇ ཁྱེར ནས ཡོང དུ ཆུགས འདྲེ ཡིན ནམ མི ཡིན ལྟ ཟེར ནས བུད སོང  ། ཨ་མ རྒན་མོ ཅུང ཡ་མཚར་བ འི ངང ཁྱིམ དུ ལོག ནས མནའ་མ འི སྐོར གྱི སྐད་ཆ ཅི་ཡང མ་ལབ་པ ར བསྡད ། མནའ་མ འི སེམས ལ དོན་དག ཡག་པོ མི་འདུག་པ ཤེས ཏེ ངུས་པ ས བུ་ཆུང ཐོན ནས ཅི བྱུང དྲིས ། མནའ་མ ས མཐོང་ཐོས ཚང་མ བུ་ཆུང ལ བཤད དེ ང མི མ་ཡིན་པ ས རྡོ་རིལ ལ ཧ་ཅང སྐྲག ང ས ཁྱེད མ་བུ གཉིས ལ གནོད ཅི་ཡང མི་བྱེད ཁོ་ཐག ཡིན ཞེས དམ་བཅས ། ཕྱི་ཉིན ཨ་མ རྒན་མོ གཡུལ་ཁ འི ནང དུ སོང སྟེ མནའ་མ ར ཇ འཁྱེར ཤོག ཅེས བཤད ། མནའ་མ ས ཚོད་མ འགའ བརྔོས ཏེ ཕྱིར བུད དེ གཡུལ་ཁ འི ནང དུ ཐོན ། རྡོ་རིལ གྱི མདུན དུ ཐོན་པ་ན མནའ་མ མི་མཐོང་བ ར གྱུར ། འོན་ཀྱང ཟས་སྡེར སོགས ཐང་ལ དལ གྱིས བཞག བྱུང ། ཨ་མ རྒན་མོ འི མནའ་མ འདྲེ ཡིན་པ དངོས སུ ཤེས ཏེ ། ད འདི སྡེ་གྲལ ནས བཞག་ན མི་འགྲིག ལ མཐར བསྐྲད་ན འང ང ལ མི་ཁ འཁོར ཡོང  ། གང་ལྟར ཀྱང མནའ་མ འདྲེ ཡིན་པ ས འདུལ དགོས སྙམ ནས འདྲེ་འདུལ་མཁན ལ ཞུས ། མནའ་མ ས མོ འདུལ དུ ངེས་པར དུ ཡོང སྲིད བསམ ནས མོ ན ནས ཉལ་ས ར ལྷུང ཁུལ བྱས ཏེ ། རང གི ཁྱོ་བོ ལ ཁྱོད ཀྱིས སེམས གཏིང ནས ང ཁྱེད ཀྱི ཆུང་མ བྱེད འདོད་ན ང ས ཁྱོད ལ བློ ཞིག འདོན ། སང་ཉིན སྡེ་མི རྣམས འདྲེ་འདུལ ལ བལྟ རུ ཡོང་བ དང འདྲེ་འདུལ་མཁན གྱིས བུད་ཤིང གསིལ ཏེ ཁྲི རྒྱག་དུས ། ཁྱོད རྟ ལ ཞོན ནས ངེད་གཉིས དང་ཐོག འཕྲད་ས ར སོང ནས མོ འི མིང ནས བོས ཏེ ཕྱག གསུམ འཚལ རྗེས ཕྱིར ཡུལ དུ རྒྱུགས ཤོག དང འདྲེ་འདུལ་མཁན གྱིས ང སྒོ ཕྱིར འདེད་བཞིན ཡོད ངེས་པ ས ། དེ་ནས ཁྱོད སྐྱུགས མ་ལོག་པ ར ང ལས དྲི་ངན ཅི་འདྲ ཐུལ རུང  ། ཁྱེད ཀྱིས ང ལ དམ་པོ ར འཐམས ཏེ འོ གསུམ བྱོས ཟེར ། དེ་ལྟར བྱས་ན འདྲེ ཡང འདུལ ཐུབ ལ ང ཡང སླར མི རུ འགྱུར འགྲོ ། འདྲེ་འདུལ་མཁན དེ འདྲེ དང མཉམ དུ ང འི ཚབ དུ སྲེགས ཞེས བློ བཏོན ། ཕྱི་ཉིན ཁྱོ་ག ས མོ ས བཤད་པ ཇི་བཞིན སྒྲུབ སྟེ གདོན དང འདྲེ་འདུལ་མཁན གཉིས མེ ར བསྲེགས་སོ །  ། དེ་ནས་བཟུང མནའ་མ ར སྔོན གྱི གདོན གྱི འཕྲུལ ལྟ བུ འི ལག ལས་ཀ ར མི་མཁས རུང བཟའ་མི གསུམ གྱི འཚོ་བ སྐྱིད་པོ ཞིག གི མགོ བརྩམས ཏེ དེ ལ ལོངས སྤྱོད་པ ར གྱུར་ཏོ ། །