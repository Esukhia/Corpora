l མདོ་ཁམས ནང་ཆེན རྒྱལ་རབས ཐོག་མ-ར ཇི་ལྟར བྱུང་ཚུལ སྐོར རགས་ཙམ དཔྱད་པ ། "དང་པོ ། ནང་ཆེན ཞེས་པ-འི མིང གི ཐོགས དོན ། ནང་ཆེན་པ-འི ཐ་སྙད འདི-འི བྱུང་ཚུལ ཐད ལ མཁས་པ རྣམ་པ-འི དགོངས་བཞེད མི་མཐུན ཡང དེ་དག གུང དུ སྒྲིལ ན ། གཅིག བླ་མ དབང་ཆེན ནམ ཀརྨ་འཕྲིན་ལས གྱིས མཛད་པ-འི དེབ་ཐེར ཡ་རབས་རྣ་རྒྱན དུ འབྲུ སྤྱི་ཕུད འཁོར་ལོ བཟང་པོ-ས འཇམ་པའི་དབྱངས ཚངས་པ ཆེན་པོ-འི ནང་བློན ཡོངས ཀྱི ཆེ་བ གནང སྟེ ཆེན་པོ ལ འོས་པ-འི ལས་ཚན བཅུ་གསུམ ཐོབ ། དྲང ཞིང ལྕི་བ-འི སྣ་ཞགས ཀྱི ཉེས་ཚོགས འདམ་བུའི་ཚལ ཕྱེ་མར འཐགས་པ ། ལུགས་གཉིས ཀྱི འཕྲིན་ལས རྣམ་པ-ར དཀར་བ-འི གཉིས་འཐུང འབྲུ་རྗེ ནང་ཆེན་པ ཞེས གྲགས་པ གསལ་བ བྱུང །༼༡༽ཞེས འབྲུ-འི གདུང་རྒྱུད ལས མཆེད་པ-འི ཏྲེ་བོ སྤྱི་ཕུད འཁོར་ལོ་བཟང་པོ-ས གོང་མ-འི ནང་བློན་ཆེན་པོ-འི འགན བཞེས་པ-ར རྟེན ནང་ཆེན ཞེས་པ-འི ཐ་སྙད དེ ཐོག་མ བྱུང་བ འདོད ལ ། མིང དེ རྒྱུན མ་ཆད་པ-ར ཏྲེ་བོ ཆོས་ཀྱི་རྒྱལ་མཚན གྱིས སྐུ་འབུམ་དགོན དུ ཆོས་སྲིད ཟུང གི ཁ་ལོ བསྒྱུར་བ-འི མངའ་ཁོངས ལ-འང ནང་ཆེན ཞེས ཐོགས་པ-ར འདོད ། འདི-ར དམིགས སུ ཞུ་བ-ར ཆེན་པོ ལ འོས ལས་ཚན བཅུ་གསུམ ཐོབ ཅེས་པ-འི ཚིག་དུམ ལ གཞིག ཚེ གོང དུ དྲངས་པ-འི ཚིག ལ ནོར་འཛོལ ཡོད་པ-ར མངོན་གསལ དོད དེ ། ལས་ཚན བཅུ་གསུམ ནི སྤྱི་ལོ ༡༢༦༧ལོ-ར འགྲོ་མགོན་ཆོས་འཕགས རྒྱ་ནག ཕྱི་མ-ར ཞབས་སོ-ར བཀྱགས་ཁ-ར གསར དུ གཏན་འབེབས བྱས་པ ཞིག ཡིན ཏེ ། གོང་མ-འི ནང་བློན གྲགས་པ-འི ཀྱེ་ཧུ-ས འཁོར་ལོ་བཟང་པོ ཞེས་པ ནི ཏྲེ་བོ ཨ་ཀླུ ནས ཡར རྩིས་པ-འི མི་རབས སུམ་ཅུ ཙམ སོང ཞིང །༼༢༽དེ་ལྟར རྩིས ཚེ མ་མཐའ ཡང སྤྱི་ལོ སྔོན གྱི མི ཡིན དགོས་པ-ས དེ་དུས ནས བཟུང ནང་ཆེན ཞེས་པ-འི ཐ་སྙད ཡོད་པ མ་ཚད དེ-འི དོན ནི བློན གྱི ཆོ་ལོ ཡིན་ཚུལ བརྗོད་པ ནི ཅུང ཐལ དྲགས སོང  ། བོད ཀྱི ལོ་རྒྱུས ཡོངས སུ རྒྱ་ནག ལ ཐོག དང་པོ འབྲེལ་བ འགོ བཙུགས་མཁན ནི ཆོས་རྒྱལ སྲོང་བཙན་སྒམ་པོ ཡིན འདོད ལ ། དེ-འི ཡར སྔོན དུ རྒྱ་ནག དང བོད བར ཆབ་སྲིད ཀྱི འབྲེལ་བ ཡོད རབས ལོ་རྒྱུས ཐོག བཀོད་པ གཏན ནས མ་མཐོང  ། དོན ངོ་མ ཞེ་ན ཤོར་ཕུ གསེར་ཕྲེང དང ཡ་རབས རྣ་རྒྱན ། ཁམས་སྟོད ལོ་རྒྱུས སོགས སུ མི་རབས དག གི མིང་ཙམ མམ ། ཡང ན མི་རབས ཀྱི གྲངས་ཀ ཙམ མ་གཏོགས དུས་ཚོད ནམ ཙམ བྱུང་ཚུལ སུ ལ-འང གསལ་ཁ མེད ལ ། གོང་མ ཞེས་པ མ་གཏོགས རྒྱ་ནག གི རྒྱལ་རབས གང དང གོང་མ-འི མིང སོགས འཁོད མེད་སྟབས ། ཀརྨ་འཕྲིན་ལས ཀྱིས དེབ་ཐེར ཡ་རབས རྣ་རྒྱན དུ བཀོད་པ-འི ནང་ཆེན ཞེས་པ-འི ཐ་སྙད ཀྱི བྱུང་ཚུལ གྱི དགོངས་བཞེད དེ རབ་རུབ ཙམ ལས གསལ་ཁ ཆེན་པོ མེད་པ-ར སྣང  ། མ་གཞི ནང་བློན་ཆེན་པོ-འི ལས་གནས སམ ཡང ན ཆེན་པོ ལ འོས་པ-འི ལས་ཚན བཅུ་གསུམ ཐོབ་པ ཙམ གྱིས ནང་ཆེན ཞེས་པ-འི མིང འདི ཐོགས ཟེར་བ ནི རྡོ་ཆག་བཙན་སྒྲིག གི སྣང་བ སྟེར ཞིང  ། ང་ཚོ བོད ལ མཚོན་ན བོད་རྒྱལ ཐོག་མ གཉའ་ཁྲི་བཙན་པོ བོད འགྲེང མགོ་ནག གི རྗེ མེད་པ-ར རྗེ དང  ། དུད རྔོག ཆགས བླ མེད་པ-ར བླ བྱས ཏེ བོད ཀ་གཡག དྲུག གི བདག་པོ-ར བྱོན སྐབས ། རྒྱལ་པོ-འི ཆབ་སྲིད ཀྱི བཀའ ལ གཏོགས བློན་པོ ལྷོ་རྔེགས ནས བཟུང  ། ཁྲི་དར་མ-ར འུ་དུམ་བཙན་པོ-འི སྐུ་རིང དུ བློན་ཆེན་པོ ས་རྒྱ་ཏོ་རེ སྟག་སྙ-འི བར བློན་ཆེན གསེར རི ཕྲེང ལྟར བྱོན་པ དག གི ཆོ་ལོ སྨོས སྐབས གུང་བློན དང ནང་བློན ། བཀའ་བློན ། ཕྱི་བློན ། བློན་ཆེན་པོ སོགས ཟེར་བ མ་གཏོགས ནང་ཆེན ཞེས ཟེར་སྲོལ མེད ལ ། ཏུན་ཧོང གཏེར ཡིག སོགས ལོ་རྒྱུས དེབ་ཐེར རྙིང གྲས ཁག ཏུ-འང དེ་ལྟར ནང་བློན གྱི དོད དུ ནང་ཆེན ཞེས བརྗོད་པ མ་མཐོང  ། གཉིས ། ཁམས་སྟོད ལོ་རྒྱུས ཐོར་བསྡུས ཀྱི སྨད་ཆ རུ འགྲོ་མགོན འཕགས་པ བློ་གྲོས་རྒྱལ་མཚན ཧོར དུ ཕྱི་མ-ར ཕེབས སྐབས ། ནང་ཆེན གྱིས གྲ་བསྒྲིགས ཏེ བྱོན དུས གཏན་འབེབས གནང་བ འདི་ལྟར ། དེ ལ ལས་ཚན བཅུ་གསུམ ནི ། གདུང་རབས ཡ་ར ཁ་རྒྱན ལས ། ཞལ ལ-ས བྱུང་བ ཕྱི་ནང ལས་ཚན ནི ། གསོལ་གཟིམས་མཆོད་གསུམ ། མཇལ་ཡིག་མཛོད་གསུམ ། ཐབས་འདྲེན་གདན་གསུམ ། སྐྱ་རྟ་མཛོ་ཁྱི བཞི ། ཆེན་པོ ལ འོས ལས་ཚན བཅུ་གསུམ སྟེ ། འདི རྣམས ཆོས ཀྱི རྒྱལ་པོ ས་སྐྱ་པ དཔལ་ལྡན འགྲོ་མགོན་འཕགས་པ-འི སྐུ་རིང ལ དར་བ དང  ། ལས་ཚན བཅུ་གསུམ་པོ འཛོམས་པ ལ ནང་ཆེན ཞེས མིང བཏགས ཤིང  ། ལས་ཚན བཅུ་གསུམ་པོ-འི འགོ་དཔོན ལ ནང་ཆེན དཔོན ཞེས ཤེས་པ བྱ ། ༼༣༽ཞེས པེ་ཅིན ནས དཔར་བ-འི ས་སྐྱ-འི གདུང་རབས ངོ་མཚར བང་མཛོད ཅེས་པ-འི ཡིག་ཆ-ར གཞི བཟུང སྟེ ། ཆེན་པོ ལ འོས་པ-འི ལས་ཚན བཅུ་གསུམ འཛོམས་པ-ར ནང་ཆེན ཞེས ཐོགས ཚུལ འདོད ཀྱང  ། གདུང་རབས ཡ་ར་ཁ་རྒྱན དུ དྲངས་པ-འི ལས་ཚན བཅུ་གསུམ་པོ རྣམ་གྲངས མང་པ ཙམ མ་གཏོགས དེ འདྲ-འི འགྲུབ་པ དཀའ་བ-འི ལས་ཚན མིན ཞིང  ། གོང དུ དྲངས་པ-འི ལས་ཚན བཅུ་གསུམ་པོ འཛོམས་པ-ར ནང་ཆེན ཞེས་པ-འི མིང དུ གདགས སུ འོས ན ། ས་སྐྱ-འི གདུང་རབས སྐབས སུ བོད་ཡུལ ཆོལ་ཁ་གསུམ དུ རྒྱལ་པོ དང དཔོན་ཁག མང་བ དང  ། ལྷག་པར མདོ་ཁམས ཕྱོགས སུ ནང་ཆེན རྒྱལ་རབས ལས སྔ་བ-འི གླིང་ཚང་དཔོན སོགས དར་ཞིང་རྒྱས་པ-ར གོང གི ལས་ཚན བཅུ་གསུམ ཚང ཡོད་པ སྨོས མ་དགོས་པ-ས དེ་དག ལ ཅིའི་ཕྱིར ནང་ཆེན ཞེས་པ-འི མིང དེ མ་བྱུང སོགས དྲི་བ-འམ སོམ་ཉི མང  ། མ་གཞི-ར འགྲོ་མགོན ཆོས་རྒྱལ་འཕགས་པ ཧོར དུ ཕེབས ཐེངས གཉིས་པ-འི དུས ནི སྤྱི་ལོ ༡༢༦༧ལོ-ར ཡིན ཏེ ། འཕགས་པ དགུང་གྲངས སོ་གསུམ ཐོག གོང་མ-ས གསེར་ཡིག་པ མངགས ཏེ སླར རྒྱལ་བོ འི ཕོ་བྲང དུ ཟབ་རྒྱས ངང གདན་ཞུ-ས གནང  ། ལོ དེ-ར འགྲོ་མགོན་འཕགས་པ-ས བོད ལ ལས་ཚན བཅུ་གསུམ གྱི སྒྲིག་གཞི གསར དུ བཙུགས་པ ཡིན ། གསུམ ། ནང་ཆེན ཞེས་པ-འི ཐ་སྙད དེ ལོ་རྒྱུས ཐོག བཀོད སྔ་ཤོས ནི སོ་རག་གསེར་ཕྲེང ཡིན ། དེ ནི དུས་རབས བཅོ་ལྔ-འི ནང སོ་རག བྱ་བྲལ་བ-ས བརྩམས ཤིང  ། སོ་རག བྱ་བྲལ གྱིས དགོངས་སྙིང ལ ནང་ཆེན ནི ། བླ་མ གོང་མ རྣམས ཀྱི བཞུགས་གནས ནང་སོ ཆེན་མོ ཡིན་པ-ས ནང་ཆེན་པ ཟེར་བ ཡིན ། ༼༤༽ཞེས སྤྱི་ལོ ༡༢༣༦ལོ-ར བླ་མ ཏི་ཤྲཱི རས་པ དཀར་པོ དགོངས་རྫོགས པར གདུང་འབུམ དང དགོན་པ ། གཟིམ་ཁང སོགས བཏབ་པ-ར མ་ཟད ། མེ་ཕོ སྤྲེལ ལོ སྟེ སྤྱི་ལོ ༡༢༤༨ཧོར སེ་ཆེན་རྒྱལ་པོ-འི བུ ཧོས་པེ་ལེ-ར གྲགས་པ མདོ་སྨད དུ བྱོན་པ-འི གོ་སྐབས དང བསྟུན ཏེ ། སྤྱན་སྔ རས་པ དཀར་པོ དང གོང་སྒམ་ཨའུ སོགས བླ་སློབ དུ་མ མཇལ དུ ཕེབས ཞིང  ། སྐུ་འབུམ ཆེན་མོ-འི དོན གཙུག་ལག་ཁང བཞེངས་པ-འི བཀའ་ལུང ཞུས་པ-ར གོང་མ-ས དེ་ལྟར རུང་བ-འི བཀའ་ལུང བསྩོལ ། དེ རྗེས སྤྱན་སྔ རས་པ་དཀར་པོ-འི ཕ་ཡུལ མི་ཉག ནས ཤིང་བཟོ དང རྡོ་བཟོ སོགས བཟོ་རྩལ བྱང་ཆུབ་པ-འི ལག་རྩལ་པ མང་པོ གདན དུ དྲངས ཏེ ། ལྷ་ཁང ནང་སོ ཆེན་མོ ཀ་བ ཉི་ཤུ་རྩ་ལྔ དེབ་ཐེར ལ་ལ-ར ཀ་བ བརྒྱ དང ཉི་ཤུ་རྩ་ལྔ ཞེས ཆེ་བསྟོད བྱས ཀྱང སོ་རག གསེར་ཕྲེང དང ཤོར་ཕུ གསེར་ཕྲེང སོགས སུ རྩ་ལྔ ཞེས འཁོད འདུག བརྩེགས་རིམ གསུམ་ཅན ཞིག བཞེངས་པ དང  ། ལྷ་ཁང ཐོག བྱ་འདབ གསེར གྱི གཉྫི་ར-ར ཁྱམས་སྐོར དང གསེར་མདོག གི རྒྱ ཕེབས ཀླད ཡོངས སུ ཁེབས་པ ། རྩེག་རིམ གསུམ་ག-ར བཀའ་རྒྱུད དང རྒྱུད་སྡེ-འི ལྷ་རིས ཀྱི རྣམ་པ-ར བརྒྱན་པ སོགས འགྲན་ཟླ བྲལ བཞེངས ཏེ ། འབའ་རོམ བཀའ་རྒྱུད ཀྱི བསྟན་པ-འི སྲོག་ཤིང བཙུགས ། གནས་ཚུལ དེ འདྲ-འི འོག ཏུ ད་གཟོད ནང་སོ ཆེན མོ-འམ ནང་ཆེན ཞེས་པ-འི མིང དེ བྱུང་བ མ་ཟད ཀུན ཏུ གྲགས་པ-ར སྙམ ། སོ་རག གསེར་ཕྲེང ནི ནང་ཆེན རྒྱལ་རབས དང འབྲེལ་བ-འི ལོ་རྒྱུས སྔ་ཤོས ཡིན ལ ། ད་རག བར ཧ་ལམ བགྲང་བྱ ལྔ་བརྒྱ དང བཞི་བཅུ ལྷག འགོར་བ-ས བཤད་རྒྱུན གྱི ཁུངས ཡོད་པ ། འབའ་རོམ གསེར་ཕྲེང དང ཤོ་ཕུར གསེར་ཕྲེང སོགས སྒྲུབ་བརྒྱུད འབའ་རོམ་པ-འི གྲུབ་བརྙེས གོང་མ རྣམས ཀྱི རྣམ་ཐར སོགས ལས ཀྱང གོང གི དགོངས་པ མཐུན མོད ། ལ་ལ ཞིག གིས ནང་སོ ཆེན་མོ ཞེས་པ གནས་ཁང ཆེན་པོ ཞིག གི མིང ཡིན ལ དེ-ར ནང་ཆེན ཞེས མིང བྱུང་བ-ར རྒྱུ་མཚན་མེད ཅེས སོ་བྲག བྱ་བྲལ སོགས ཀྱི དགོངས་བཞེད ལ མི་འཐད་པ-འི ཚུལ བསྟན་པ མ་ཟད ། ལྷོ་རོང་ཆོས་འབྱུང དུ འཁོད་པ-འི ཏྲེ་བོ རབ་ཁ-འི བརྒྱུད་པ ད་ལྟ-འི བར ནང་ཆེན་བ མིང དུ ཐོགས་པ ནས བསྟན་པ-འི ཞབས་ཏོག རྒྱ་ཆེན་པོ མཛད ཅིང ཡོད ཅེས་པ-འི ལུང་ཚིག ཁེར་རྒྱུག ཅིག ལ ཚད མ་བཟུང་བ-ར བསམ་བློ ཅུང གུ་དོག་པོ-འི སྣང་བ སྟེར ཏེ ། ཁྱོད ཀྱིས ཚད་མ-ར འཛིན་པ-འི ལུང་ཚིག དེ-འི ནང དུ འཁོད་པ-འི ཏྲེ་བོ རབ་ཁ ཞེས་པ ནི ཏྲེ་བོ ཨ་ཀླུ ཞེས པ་ཕ བུ འགའ ཟུར མང རྩི་ཆུ-འི འགྲམ དུ གནས སྤོས ས-འི ཡུལ དེ ཡིན དགོས ལ ། ཡུལ དེ-ར དེང་སང ཡང ཏྲེ་བོ རབ་ཁ ཞེས མིང ཐོག གནས ཤིང  ། མིང དེ ནི གཡར་མིང ཞིག སྟེ ཏྲེ་བོ ཨ་ཀླུ ཕ་བུ དག ཐོག་མ-ར དཀར་མཛེས བྲག་མགོ-འི ཏྲེ་བོ རབ་ཁ ནས ཡོང་བ ཡིན ཕྱིར ཕ་ཡུལ གྱི མིང དེ ཁྱིམ་གཞིས གསར་བ ར བཏགས་པ-ར སྙམ ། དོན དུ ཏྲེ་བོ རབ་ཁ ནི སྐུ་འབུམ རྩ དང ཉེ་བ-འི གནས ཡིན་པ-ས དེ-ར འཚོ་བ-འི མི རྣམས ལ ནང་ཆེན་པ ཞེས འབོད་པ-ར ཡ་མཚར དོན ཅི མེད དེ ། ནང་ཆེན ཞེས་པ དེ ཐོག་མ-ར སྐུ་འབུམ རྩ-ར བཞེངས་པ-འི ནང་སོ་ཆེན་མོ-འི མིང་ཙམ དང  ། དེ་ལྟ་བུ-འི ནང་སོ་ཆེན་མོ དེ ཡུལ དེ-ར སྔར བྱུང མ་མྱོང་བ-ས ཀུན ལ གྲགས ཏེ རིམ་བཞིན མིང དེ-འི བཀོལ རྒྱ་བསྐྱེད དེ ། ལོ་རྒྱུས ཀྱི འཕེལ་གྲིབ དང བསྟུན ནས གོང་སྒོམ་པ་ཨའུས བདག ཏུ བཟུང་བ-འི གནས དྲུག ཁྲི བསྐོར གྱི མངའ་འབངས འཁོར་གཞི-ས ཡོངས ཀྱི མིང དང  ། དེ རྗེས ནམ་མཁའ་བཟང་པོ-ས ཡ་གསུམ་སྟོད ཀྱི དཔོན གྱི བདག་བཟུང་པ ནས ཡ་གསུམ གྱི སྟོད་མ བཅས་པ-འི ཡུལ་གྲུ ཆེན་མོ-ར ནང་ཆེན ཞེས ཟེར ། ཡ་གསུམ་སྟོད མར སོག་དམག གིས བཅོམ་པ ནས བཟུང ནང་ཆེན ཞེས་པ-འི མིང དེ-འང ཡུལ དེ-ར ཉམས་པ-ར གྱུར ། ནང་ཆེན རྒྱལ་རབས བཅོ་བརྒྱད་པ རྡོ་རྗེ་ཚེ་དབང ལ ཆིན་གོང་མ-ས ཆན་ཧོས ཏེ སྟོང་དཔོན གྱི ཆོ་ལོ བསྩལ་བ ནས བཟུང དེང གི ཡུལ་ཤུལ བོད་རིགས རང་སྐྱོང ཁུལ གྱི ཡུལ་སྡེ སྤྱི-འི མིང ལ ནང་ཆེན དང དེ-འི དཔོན ལ ནང་ཆེན དཔོན་ནམ་རྒྱལ་པོ ཟེར ། ད་ལྟ ཡུལ་ཤུལ་ཁུལ གྱི རྫོང་གཅིག ཁོ་ན-འི མིང དུ འབོད ། དེ་ལྟར ལོ་རྒྱུས ཀྱི འཕེལ་རིམ ཆེན་མོ-འི ཁྲོད ལོ་རྒྱུས ཐོག གི ས་མིང དག གི བཀོལ་སྤྱོད ཀྱི ཁྱབ་ཁོངས ཀྱང འགྱུར་བ ཆེན་པོ འགྲོ བཞིན དེ ཤེས རྒྱུ གལ ། ཡང གཅིག བཤད ན ནང་སོ-འི མིང ཡུལ ལ ཐོགས་པ མང ཏེ ། བོད ཀྱི ལོ་རྒྱུས ཁྲོད མིང དེ ཐོག་མ-ར གཟིམ་ཁང བཀོལ་བ དང དེ་ནས རིམ་བཞིན ཕོ་བྲང སྤྱི དང གཞུག ནས ཡུལ་སྡེ སྤྱི-འི མིང དུ ཁྱབ་པ-ར སྙམ ། གཉིས་པ ། གུང་སྒོམ་ཨའུ དང ཏྲེ་བོ་ཨ་ཀླུ ། གུང་སྒོམ་ཨའུ ནི ནང་ཆེན རྒྱལ་རབས དང་པོ-ར ཡིན་པ བརྗོད ཅིང  ། ནང་ཆེན རྒྱལ་པོ-འི ལོ་རྒྱུས གླེང སྐབས མི་ཆེན འདི ནས གླེང་སློང དགོས མོད ། འོན་ཀྱང  ། སྤྱི་ལོ ༡༩༦༥ལོ-ར བརྩམས་པ-འི དེབ་ཐེར ཡ་རབས་རྣ་རྒྱན དུ ནང་ཆེན རྒྱལ་རབས བརྗོད་པ-ར སྔ་དར བར་དར ཕྱིར་དར བཅས དུས་རིམ གསུམ དུ བགོས་པ དང  ། སྔ་དར ནི འབྲུ་སྤྱི་ཕུད འཁོར་ལོ་བཟང་པོ ནས རིམ་བཞིན བརྒྱུད་པ-འི གདུང་རབས ལྔ་བཅུ་པ ལྕེ་དར་སེངྒེ-འི སྲས ཏྲེ་བོ ཨ་ཀླུ-འི བར དང  ། ཨ ཀླུ ནས བཟུང ནང་ཆེན ཞེས་པ-འི མཚན་སྙན དོན་ལྡན དབུ་བརྙེས ཚུལ དེ བཀོད འདུག དེ་ལྟར ནང་ཆེན རྒྱལ་རབས ནི ཏྲེ་བོ ཨ་ཀླུ ཡིན་པ དང དེ-འི སྲས ཨ་ཡུལ དང ཏྲེ་བོ ཆོས་ཀྱི་རྒྱལ་མཚན སོགས སྤུན་མཆེད བདུན བྱུང་ཚུལ བཀོད འདུག དཔྱད་གཞི དེ-ར གཞིར་བཟུང སྟེ བྲིས་པ-འི ཁམས་སྟོད ལོ་རྒྱུས དང  ། མདོ་ཁམས དགེ་འབྲོང གི ལོ་རྒྱུས ། ནང་ཆེན རྒྱལ་རབས དང དཔོན་ཁག རྣམས ཀྱི བྱུང་བ སོགས ནང་ཆེན རྒྱལ་རབས དང འབྲེལ་བ-འི དེབ་ཐེར ཚང་མ-འི ནང དུ ཏྲེ་བོ ཨ་ཀླུ ནི ནང་ཆེན རྒྱལ་པོ དང་པོ ཡིན་ཚུལ བརྗོད་པ ཚད ། ནང་ཆེན རྒྱལ་རབས ནི ཏྲེ་བོ ནས ཡར རྒྱུད་པ-འི འབྲུ ཡི རྗེས་རབས ཡིན་པ-ར ཚད་མ-ར བཟུང སྟེ འབྲུ་རྗེ ནང་ཆེན ཞེས གསལ་བཤད བྱས འདུག གོང གི དེབ་ཐེར དེ་དག གི ཤན་ཞུགས ཐེབས ཏེ ཕྱི་རབས་པ-ས ནང་ཆེན རྒྱལ་པོ དང་པོ ཏྲེ་བོ ཨ་ཀླུ ཡིན་མིན ཐད ལ འཕྱང་མོ གཏན ནས ཉུག མ་མྱོང ཞིང  ། དོན དུ དེང་སང ཡོངས་གྲགས ལ-འང དེ་བཞིན ཆགས ཏེ རྩོད་མེད གྱུར ། ནང་ཆེན རྒྱལ་རབས ཇི་ལྟར དབུ་རྙེད ཚུལ ཐད ཀྱི ཡིག་ཆ སྔ་ཤོས ནི སོ་རག གསེར་ཕྲེང དང ཤོར་ཕུ གསེར་ཕྲེང གཉིས ཡིན ། ང་ཚོ-ས ནང་ཆེན རྒྱལ་རབས ཇི་ལྟར དབུ་བརྙེས ཚུལ ཐད ལ ཞིབ་འཇུག བྱ ཚེ ། ཡིག་ཆ འདི གཉིས ནི དཔྱད་གཞི-འི གལ་ཆེན དུ འཛིན དགོས་པ-ར མ་ཟད ། དཔྱད་གཞི-འི ཡིག་ཆ གལ་ཆེན དག རྨང་གཞི བྱས ཐོག ད་གཟོད རྒྱལ་རབས ཀྱི བྱུང་འཕེལ ཞིབ ཀྱིས བརྗོད དགོས ། འོན་ཀྱང  ། གོང གི དཔྱད་གཞི-འི ཡིག་ཆ གཉིས་པོ-འི ནང དུ ཨ་ཀླུ-ས་གནས དྲུག ཁྲི་སྐོར གྱི དཔོན བཞེས་ཚུལ སྐོར གཏན ནས བརྗོད མེད ལ ། དེ ལས ལྡོག ཏེ གུང་སྒོམ་ཨའུས གནས་དྲུག ཁྲི་སྐོར གྱི དཔོན བྱས་པ-འི སྐོར བཀོད ཡོད དེ ། སོ་རག གསེར་ཕྲེང དུ དེ་ནས སེ་ཆེན རྒྱལ་པོ ལ རྒྱལ་བུ གོ་བེ་ལ-ར གྲགས་པ-འི དུས སུ མདོ་སྨད དུ ཕེབས་པ ལ ། རས་པ དཀར་པོ དང གུང་སྒོམ་ཨའུ ལ་སོགས དཔོན་སློབ རྣམས མཇལ དུ བྱོན ཞིང  ། སྐུ་འབུམ ཆེན་མོ བཞེངས་པ-འི དོན དུ གཙུག་ལག་ཁང བཞེངས་པ-འི བཀའ་ལུང ཞུས་པ-ས ། གུང་སྒོམ་ཨའུ གནས དྲུག ཁྲི་སྐོར གྱི དཔོན དུ བསྐོས ཞིང གཙུག་ལག་ཁང བཞེངས་པ-འི བཀའ་ལུང གནང  ། ༼5༽ཞེས དང  ། ཤོར་ཕུ གསེར་ཕྲེང དུ ཧོར སེ་ཆེན་རྒྱལ་པོ-འི རྒྱལ་བུ གོ་པེ་ལར གྲགས་པ-འི དུས་ཟླ རྒྱུན དུ དམག དྲང ནས མདོ་སྨད དུ བྱོན ། རས་པ་དཀར་པོ དཔོན་སློབ དང གུང་པ་ཨའུ སོགས མཇལ དུ ཕེབས ཞིང  ། སྐུ་འབུམ་ཆེན་མོ-འི དོན དུ གཙུག་ལག་ཁང བཞེངས་པ-འི བཀའ་ལུང ཞུས་པ-ས རས་པ དཀར་པོ ལྷ་ཆོས ཀྱི བླ་མ དང གུང་བསྒོམ་ཨའུ མི་ཆོས ཀྱི དཔོན དུ བསྐོས ། ༼6༽ཞེས ཧོར རྒྱལ་པོ-ས་ཏི་ཤྲཱི རས་པ་དཀར་པོ སྐུ་གྲོངས་པ-ར སྐུ་འབུམ རྩ-ར གཙུག་ལག་ཁང བཞེངས ཆོག་པ-འི བཀའ་ལུང བསྩོལ་བ ར མ་ཟད ། སྤྱན་སྔ རས་པ་དཀར་པོ ལྷ་ཆོས ཀྱི ཕྱོགས ཏེ སྐུ་འབུམ རྩ གཙོས་པ-འི དགོན་སྡེ དང འབའ་རོམ་དགོན་སྡེ གཙོས་པ-འི གྲུབ་མཐའ ཁག གི སློབ་དཔོན དང གུང་སྒོམ་ཨའུ ནི མི་ཆོས ཀྱི ཕྱོགས ཏེ གནས དྲུག ཁྲི་སྐོར གྱི དཔོན་པོ-ར བསྐོས ། འོ་ན ། སོག་རག གསེར་ཕྲེང སོགས སུ བཀོད་པ-འི གུང་སྒོམ་ཨའུ དང དེབ་ཐེར ཡ་རབས་རྣ་རྒྱན སོགས སུ བཀོད་པ-འི ཏྲེ་བོ ཨ་ཀླུ གཉིས ཀྱི འབྲེལ་བ ཅི་འདྲ ཞིག ཡིན་པ དང  ། ལོ་རྒྱུས ཀྱི ཡིག་ཆ རྙིང དག ཏུ ནང་ཆེན གནས དྲུག ཁྲི་སྐོར གྱི དཔོན གུང་སྒོམ་ཨའུ ཡིན་ཚུལ འཁོད ཀྱང  ། ཕྱི་རབས་པ-ས ཅིའི་ཕྱིར དགོངས་པ དེ་བཞིན དུ མ་བྲིས་པ-ར ཏྲེ་བོ ཨ་ཀླུ ཡིན་ཚུལ བྲིས་པ ཡིན ། གནད་དོན དེ ནི ནང་ཆེན རྒྱལ་པོ ཐོག་མ-འམ གནས དྲུག ཁྲི་སྐོར གྱི དཔོན གྱི འགན་དབང སུ-ས བཞེད་པ-ར དཔྱད་གཞི གལ་ཆེན ཞིག ཡིན ། ལ་ལ ཞིག གིས གུང་སྒོམ་ཨའུ དང ཏྲེ་བོ ཨ་ཀླུ གཉིས མི གཅིག ལ འཁྲུལ ནས མིང དེ གཉིས ཅི བདེ-ར བྲིས་པ དང །༼7༽འགའ ཡི ས ནང་ཆེན རྒྱལ་རབས ཀྱི གདུང་རྒྱུད ཆེ་བ བརྗོད་པ-འམ ལོ་རྒྱུས ཡུན་རིང འཐེན་པ-འི ཕྱིར གུང་སྒོམ་ཨའུ དེ ཏྲེ་བོ ཨ་ཀླུ-ར དམིགས ཀྱིས བསྒྱུར་བ ཨེ ཡིན སྙམ ཏེ ། དེ ལ ཡ་མཚར དོན་མེད དེ བོད ཀྱི རྒྱལ་པོ གཉའ་ཁྲི་བཙན་པོ-འི གདུང་ཁུངས གོང་མ ལྷ་སྟེ གནམ རིམ་པ བཅུ་གསུམ ནས ཐོན་ཚུལ བཤད་པ དང  ། ས་སྐྱ-འི གདུང་ཁུངས འཁོན རིགས ལྷ ལས མཆེད་ཚུལ བསྟན་པ བཞིན ནང་ཆེན རྒྱལ་བོ འི གདུང་ཁུངས ཏྲེ་བོ དང དེ་ནས ཡར དེད ན ཆེ་བཙན འགྲན་མེད་འབྲུ-འམ འབྲུ བྱས་པ ལག་རྗེས ཅན གྱི གདུང་རིགས ལས བྱུང་བ-ར འདོད ། དོན ངོ་མ-ར བཤད ན ། ཏྲེ་བོ ཨ་ཀླུ ནི དཀར་མཛེས ཏྲེ་བོ-འི མི ཡིན ཞིང  ། བར ཞིག ནས མནའ་མ ཆུང་བ ཁྲིད དེ དེང ནང་ཆེན ས་ཆ-ར ཟུར མང ཞེས་པ གནས་གཞི-ས བཅས ། ཁོང ལ ཆོས་ཀྱི་རྒྱལ་མཚན སོགས སྲས བདུན འཁྲུངས་པ དང  ། སྲས རྣམས ཀྱིས ནང་ཆེན ས་ཆ-ར ཆོས་སྲིད གཉིས ཀྱི ཁ་ལོ བསྒྱུར ཏེ ཏྲེ་བོ-འི གདུང་རྒྱུད རྒྱུན བཟུང བྱས་པ ཡིན ཏེ ། ཤོར་ཕུ གསེར་ཕྲེང དུ ཀྱེ་ཧུ-ས འཁོར་ལོ་བཟང་པོ-འི རྒྱ་ནག་རྒྱལ་པོ-འི ནང་བློན བྱས ། འཁོར་ལོ་བཟང་པོ-འི སྲས ནོར་བུ ཞེས བྱ་བ བྱུང  ། དེ་ནས རྒྱལ་རབས སུམ་ཅུ ན ཏྲེ་བོ ཨ་ཀླུ བྱུང  ། དེ-ས འབེ་བཟའ་དཀར་མོ ཁབ ཏུ བཞེས་པ ལ ཏྲེ་བོ སོགས སྐུ་མཆེད བདུན བྱུང༼ 8༽ཞེས དང  ། ཡང  ། ཨ་ཀླུ-ས ཆེ་ཆུན གཉིས བཞག་པ-འི ཆེན་མ མཛོ་རོག་བཟའི བུ རྡོ་རྗེ་འཕགས ། རྡོ་རྗེ་བརྟེན གཉིས ཏྲེ་རབ ཁ ན ཡོད ། ཆུན་མ འབེ་བཟའ་དཀར་མོ ལ བུ སྐྱ་དཔོན་ལེགས ། བྱ་ཡུལ་བ ། ཨ་ཡུལ་བ ། ཏྲེ་བོ ཆོས་རྒྱལ་མཚན ། ཚོང་དཔོན ཁམས་ཐར ། བཀྲ་ཤིས་དཔལ ། བྱང་རྒྱལ་བ དང བདུན ། སྲས ཨ་ཡུལ གྱི རྒྱལ་སྲིད ཀྱི མཛད་པ རྒྱ ཆེ ། ༼9༽ ཞེས ཨ་ཀླུ ནི ནང་ཆེན རྒྱལ་རབས གཉིས་པ ཨ་ཡུ དང ས་སྐྱ བས ནང་ཆེན ནང གི ཁྲི ལ བཞུགས དགོས་པ-འི བཀའ་ཤོག ཐོབ་མཁན ཏྲེ་བོ ཆོས་ཀྱི་རྒྱལ་མཚན སོགས ཀྱི ཡབ ཡིན ལ རུས ཏྲེ་བོ ཡིན་ཚུལ གསལ་བོ ར བཀོད ཡོད ། དེབ་ཐེར ཡ་རབས་རྣ་རྒྱན ལས ། དེ-འི སྲས ལྕེ་དར་སེངྒེ ། འདི-ས གླིང་འགོག་བཟའ ཨ་རྡོ་བསུས་ཤིང སྲས ཏྲེ་ཧོ་ཨ་ལུ འཁྲུངས ། དེ-འི བཙུན་མོ ཆེ་བ མཛོ་རོགས་བཟའ་ཡུམ སྲས ཀྱིས ཏྲེ་རབ་ཁ་བཟུང  ། ཆུང་བ འབེ་བཟའ་དཀར་མོ ལ སྲས བདུན འཁྲུངས་པ ། སྐྱ་དཔོན་ལེགས ། བྱ་ཡུལ་བ ། ཨ་ཡུལ་བ ། ཏྲེ་ཧོ ཆོས་ཀྱི་རྒྱན་མཚན ། ཚོང་དཔོན ནམ་ཐར ། བཀྲ་ཤིས་དཔལ ། བྱང་རྒྱ་བ བཅས བདུན ནོ ། ༼10༽ ཞེས་པ ནི ཨ་ཀླུར་ཨ་ལུ ཞེས བསྒྱུར་བ མ་གཏོགས ཤོར་ཕུ གསེར་ཕྲེང དུ འཁོད་པ-འི ནང་དོན དང གཅིག གོ དེས་ན ཏྲེ་བོ ཨ་ཀླུ-ས དུས་རབས བཅུ་གསུམ་པ-ར ཆུན་མ འབེ་བཟའ་དཀར་མོ དང འགྲོགས ནས ། མདོ་ཁམས ནང་ཆེན དུ ཁྱིམ་གཞིས སྤོས ཏེ སྲས བདུན འཁྲུངས་པ ལས ཏྲེ་བོ ཨ་ཡུལ དང མཆེད ཆོས་ཀྱི་རྒྱལ་མཚན གཉིས ཀྱིས ནང་ཆེན གྱི ཆོས་སྲིད ལས་ཀ-འི ལས འཁྲི འཁུར་བ མ་གཏོགས ། ཡབ ཨ་ཀླུ-ས གནས དྲུག ཁྲི་སྐོར གྱི དཔོན་འགན མ་བཞེས་པ ནི ཡིག་ཆ ཁག ལས གསལ ། འོ་ན ། དོན་དངོས གནས དྲུག ཁྲི་སྐོར རམ ནང་ཆེན གྱི རྒྱལ་རབས དང་པོ སུ-ས འགན བཞེས་པ ཡིན ཞེ་ན ། དེ ནི གུང་སྒོམ་ཨའུ ཡིན ཏེ ། སོ་རག གསེར་ཕྲེང དུ ། གུང་སྒོམ་ཨའུ ནི རུས་གུང་པ ཡིན ཞིང  ། རས་པ དཀར་པོ-འི སྐུ་ཚེ སྨད ལ ཧོར་ཁྲིམས བོད ལ འཇགས་པ-འི དུས སུ སྐུ་འབུམ རྩ ཡི སྒོམ མཛད དེ ། དེ་ནས གནས དྲུག ཁྲི་སྐོར ཡང སུ བཅུག ཅིང  ། ཁྲི་དཔོན གྱི སྟག་མགོ་ནོར་བུ གསུམ ས སོགས འདི དུས ཐོབ ལས་ཀ བཟུང ནས བསྟན་པ-འི ཞབས་ཏོག མཛད དོ ། ཅེས དང  ། ཤོར་ཕུ གསེར་ཕྲེང དུ གུང་སྒོམ་ཨའུ ནི ། རས་དཀར ལས གདམ་ངག ཐམས་ཅད རྫོགས་པ-ར ཞུས ། གནས དྲུག ཁྲི་སྐོར གྱི ལས་ཀ བཟུང  ། རྒྱལ་སྲིད ཀྱི མཛད་པ རྒྱ ཆེ ། དྲུག་ཅུ ཐམས་པ ལ གཤེགས ། ཞེས ཨའུ་ཡི་རུས ནི གུང་པ ཡིན་པ དང  ། སྐུ་ཚེ སྨད ལ སྤྱན་སྔ རས་པ་དཀར་པོ-འི མདུན དུ གདམ་ངག ཐམས་ཅད ཞུས ནས སྐུ་འབུམ རྩ-ར སྒོམ་པ མཛད་པ-འི ཆ་ནས སྒོམ་པ ཞེས བྱེད་ལས ཀྱི སྒོ ནས བཏགས ། གནས དྲུག ཁྲི་སྐོར གྱི དཔོན གྱི འགན་བཞེས ཏེ བསྟན་སྲིད ཀྱི ཞབས་ཏོག རྒྱ་ཆེན མཛད ། དེ་བཞིན ནང་ཆེན རྫོང སྲིད་གྲོས རིག་གནས ལོ་རྒྱུས གཞུང་དོན་ཁང གིས བསྒྲིགས་པ-འི ནང་ཆེན རྒྱལ་རབས དང དཔོན་ཁག རྣམས ཀྱི བྱུང་བ ཞེས་པ-འི དེབ་ཐེར ནང དུ གང ལ དཔྱད ཅིང གུང ཇི་ལྟར བསྒྲིགས ཀྱང ཏྲེ་བོ ཨ་ཀླུ ནང་ཆེན་པོ-འི རྒྱལ་རབས དང་པོ-ར བགྲང་བ ལ འགྲིག་པོ ཞིག མི་འདུག་པ-ས ། གུང་སྒོམ་ཨའུ དང ཏྲེ་བོ ཨ་ཀླུ གཉིས གང་ཟག གཅིག ཡིན་པ-ར འཁྲུལ་པ ཡིན ནམ སྙམ མོ ། ཞེས ཏྲེ་བོ ཨ་ཀླུ ནང་ཆེན རྒྱལ་རབས དང་པོ མིན་ཚུལ དེ ལོ་རྒྱུས ཐོག ཏུ བྱུང་བ-འི གནས་ཚུལ དུ་མ-འི རྒྱུ་མཚན དྲངས་པ དེ-འང དོན དུ ཁེལ་བ-ར སྙམ ། "