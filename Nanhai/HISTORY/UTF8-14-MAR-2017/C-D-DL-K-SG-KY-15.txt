 ཆུ་མགོ སྲུང་སྐྱོབ ། ལྷ་ས གྲོང་ཁྱེར གྱི ཆུ་མགོ སྲུང་སྐྱོབ བྱེད་པ-འི ལས་གཞི 51 ལེགས་འགྲུབ བྱུང  ། ཀྲུང་གོ བོད ཀྱི དྲ་བ-འི འཕྲིན ། རོང་འབྲོག མང་ཚོགས ཀྱི འཐུང་ཆུ བདེ་འཇགས བྱ་བ-ར འགན་སྲུང དང  ། རོང་འབྲོག་པ-འི བདེ་ཐང ལ སྲུང་སྐྱོབ བྱས ཏེ ། སྤྱི་ཚོགས དཔལ་འབྱོར རྒྱུན་མཐུད ངང འཕེལ་རྒྱས བྱུང་བ-ར སྐུལ་འདེད གཏོང་ཆེད ། ལྷ་ས གྲོང་ཁྱེར གྱིས མ་དངུལ སྒོར ཁྲི 650 དངོས་འབེབས བྱས ཏེ ། འདམ་གཞུང་རྫོང དང  ། ཆུ་ཤུར་རྫོང  ། སྟག་རྩེ་རྫོང  ། མལ་གྲོ་གུང་དཀར རྫོང གི ས་ཚིགས 65 ལ ས་མཚམས འབྱེད་རྟགས དང  ། རྡོ་རིང  ། མཛུབ་སྟོན བྱང་བུ ། སྲུང་སྐྱོབ་ཁུལ གྱི མཐའ་སྲུང ར་སྐོར བཅས བཙུགས་པ དང  ། ཆུ་རྐ གསར་བསྐྲུན དང བསྒྱུར་བཀོད བྱེད་པ ། སྲུང་སྐྱོབ་ཁུལ ལྗང་བསྒྱུར བྱེད་པ སོགས ཀྱི འཛུགས་སྐྲུན གཙོ བྱས་པ-འི ཆུ་མགོ སྲུང་སྐྱོང བྱེད་པ-འི ལས་གཞི འཛུགས་སྐྲུན བྱས ། མིག་སྔར ལྷ་ས གྲོང་ཁྱེར གྱིས ཆུ་མགོ སྲུང་སྐྱོབ བྱེད་པ-འི ལས་གཞི 51 ལེགས་འགྲུབ བྱུང ཞིང  ། ཆུ་མགོ ལྷག་མ 14 ད་ལྟ བྲེལ་འཚུབ ངང ལག་བསྟར བྱེད བཞིན་པ-འི སྒང ཡིན ལ ། ལས་གཞི འདི་དག ལག་བསྟར བྱས་པ བརྒྱུད ། ཞིང་སྡེ-འི འཐུང་ཆུ-འི ཆུ་མགོ ས་ཁུལ གྱི ཁོར་ཡུག དོ་དམ བྱ་བ-ར ཤུགས་སྣོན བྱེད ཐུབ་པ མ་ཟད ། ཞིང་སྡེ-འི འཐུང་ཆུ བདེ་འཇགས བྱ་བ-ར སྔར་ལས་ལྷག་པ-འི སྒོ་ནས ཁག་ཐེག བྱེད ཐུབ་པ རེད ། །