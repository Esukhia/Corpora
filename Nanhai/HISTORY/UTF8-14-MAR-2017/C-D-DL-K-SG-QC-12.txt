 རྟ་རྒྱུག འགྲན་རྩལ ། མི་ཉག་མགར་ཐར དང རྟ་མཆོག འགྲན་རྩལ ། དེ་ཡང མདོ་ཁམས མི་ཉག ར་བ་སྒང གི ཆ-ར གཏོགས་པ མགར་ཐར བྱམས་པ་གླིང ཞེས སྙན་པ-འི གྲགས་པ གོ ལ ཡངས་པོ-ར འཕུར ཞིང སུམ་རྩེན ལྷ་ཡི་ཡུལ གྱི དཔལ ལ སྙེགས་པ-འི གནས་མཆོག འདི-ར ། ཤེལ གྱི ཀ་བ ཨ་སྔོན གནམ ལ ཟུག་པ ལྟ་བུ-འི གངས་དཀར བཞག་བྲ ལྷ་རྩེ དང མ་ཁ་དཀར སོགས གངས་རི མང་པོ མུ་ཏིག གི ཕྲེང་བ ལྟར མཐའ ནས བརྒྱུས ཤིང  ། མཐོ ལ བརྗིད་ཆགས་པ-འི རྫོང་རྒོད དགྲ་ལྷ-འི རྒྱལ་པོ དང ལྕང་མ དུང་ཕྲེང སྙིང་པོ སོགས རྫ་རི མང་པོ-ས བར ནས བརྒྱན ། གཡུ ཡི མཆོད་རྟེན བཞེངས་པ དང གཉིས་སུ་མེད་པ-འི ལུག་འབྲོག གསེར གྱི བྱ་ཁྱུང དང མི་འགྱུར ཀླུ་ཡི་རྒྱལ་མོ སོགས སྤང་རི སྣ་ཚོགས ཀྱིས དབུས ནས བརྒྱན་པ ། དེ-འི དཀྱིལ དུ སྔོ་བསངས་མ ས ལ ལྷུང་པ ལྟ་བུ-འི ཡངས ཤིང རྒྱ་ཆེ་བ-འི ཐང་ཆེན གྱི དཀྱིལ ན འཚོ་བ-འི འཕེལ་ཁ དབྱར གྱི ཆུ་བོ ལྟར བདོ་བ-འི རོང་འབྲོག མང་ཚོགས རྣམས ངལ་རྩོལ གྱི ལས ལ བྲེལ སྟེ ། ལྷས་ར དང ར་སྐོར ཡོད་ཚད རྟ་ནོར་ལུག་གསུམ གྱིས བྱུར་བུ-ར གཏམས་པ ། འོ་ཞོ་མར་གསུམ གྱི འཕེལ་ཁ མཚོ་མོ-འི རླབས ལྟར སྐྱོམ་པ ། སྣོད དང བང་མཛོད ཐམས་ཅད འབྲུ་རིགས སྣ་ཚོགས ཀྱིས ཡོངས སུ གང སྟེ འཇིག་རྟེན ཆེན་པོ-འི ལོངས་སྤྱོད ཕུན་སུམ་ཚོགས ཐམས་ཅད འཚོ་བ-འི རྒྱན དུ གྲུབ་པ ། བལྟས ན མཐའ མི་མཐོང་བ-འི རྒྱ་རྫོང གི ནགས་ཚལ སྟུག་པོ-འི ཁྲོད ཏུ གཅན་གཟན དང རི་དྭགས སྣ་ཚོགས རྩེད་འཇོ ལ རོལ་བ ། སྙན་འཇེབས ལྡན་པ-འི ཁུ་བྱུག དང འཇོལ་མོ སོགས ཀྱིས དབྱངས་སྙན ཅིག་ཅར དུ སྒྲོག་པ ། སྨན་ཆུ་སྔོན་མོ དང མགར་ནང་ཆུ་བོ སོགས ཡན་ལག བརྒྱད དང ལྡན་པ-འི དྭངས་བསིལ གྱི ཆུ་བོ དང ཆུ་ཕྲན མང་པོ སྒང་གཞུང ཀུན་ནས ལྷུང་ལྷུང དུ བཞུར་བ ། བཞག་བྲག་གཡུ་མཚོ དང ཡ་རུ་མའི་མཚོ ། དུལ་བའི་གཡུ་མཚོ སོགས རྒྱ་ཆེ ལ གཏིང་ཟབ་པ-འི མཚོ་མོ མང་པོ ལྟེམ་མེར འཁྱིལ་བ ། ཨ་མ ལགས ཚ་ཆུ དང མཁན་པོ ཚ་ཆུ སོགས རང་བྱུང གི ཆུ་ཚན སྣ་ཚོགས ཡུལ འདི-འི སྐྱེ་འགྲོ དག ལ གསོས་སྨན དུ གྲུབ་པ ། དེ་ལྟ་བུ-འི རི་ཆུ སྣ་ཚོགས ཀྱིས མཐའ ནས བསྐོར་བ-འི ཡུལ འདི-ར འབྲུ་དྲུག་སྙེ་མ-འི འགོ་ལྕོག ལྡེམ་ལྡེམ གྱིས གཡོ་བ-འི ཐང་ཆེན གྱི དཀྱིལ དུ རང་བྱུང པད་མ-འི བཀོད་པ ས ལ དོད་པ-འི རྒྱལ་དབང སྐལ་བཟང་རྒྱ་མཚོ-འི གདན་ས མགར་ཐར བྱམས་པ་གླིང དང  ། རང་བྱུང མ་ཎི-འི ཡིག་དཀར རྡོ་ནག གི ངོས སུ འབུར་བ-འི རྒྱལ་བ མཁས་གྲུབ་རྒྱ་མཚོ-འི འཁྲུངས་ཡུལ གཟིམ་ཆུང བདེ་ལྡན་གླིང སོགས མཆོད་པ-འི རྟེན་གནས དུ་མ དད་པ-འི ཕྱག གི ཡུལ དུ མཛེས་པ-འོ །  ། ལྷག་པར་དུ ། དཔལ ན་ལེན་ཏྲའི མཁན་པོ སྟེ ལོ་ཙཱ་བ ཆེན་པོ རྩ་མི སངས་རྒྱས་གྲགས དང གཡུང་དྲུང་བོན གྱི མཁས་དབང དམ་པ རང་གྲོལ ། ལོ་ཙཱ་བ ལྗང་དབུ་དཀར ། བཙན་མོ རི་ཡོང་བཟའ དང དགའ་ལྡན་ཁྲི་པ རྡོ་རྗེ་བཟང་པོ ། རྒྱལ་དབང མཁས་གྲུབ་རྒྱ་མཚོ དང སྐྱབས་རྗེ སྐལ་བཟང་ཡོན་ཏན ། སྐུ་བཅར མཁན་པོ དང གཡང་སྒོ སྤྲུལ་སྐུ ། ཉན་ཤུལ མཁྱེན་རབ་འོད་གསལ སོགས ཉན་ཤུལ མཁས་དབང རིམ་བྱོན སོགས སྙན་གྲགས འབྲུག་བཞིན ལྡིར་བ-འི མཁས་པ དང གྲུབ་པ དུ་མ-འི ལང་ཚོ-འི འདབ་མ རྒྱས་ཡུལ ཡང གནས་མཆོག འདི་ཉིད ཡིན་པ-ར མ་ཟད ། མགར་སྟོང་བཙན དང གོང་མ-འི ལྷ་སྲས ། ལོ་ཆེན བཻ་རོ་ཙཱ་ན དང རྒྱལ་དབང སྐལ་བཟང་རྒྱ་མཚོ ། ལྕང་སྐྱ རོལ་བའི་རྡོ་རྗེ དང ཁྲི་ཆེན ངག་དབང་མཆོག་ལྡན ། རྫ དཔལ་སྤྲུལ རིན་པོ་ཆེ དང དགེ་བཤེས ཚུལ་ཁྲིམས་རྣམ་རྒྱལ ། ཚོགས་ཤུལ བླ་མ ནོར་བུ་བསྟན་འཛིན དང པཎ་ཆེན སྐུ་ཕྲེང བཅུ་པ ། རྒྱལ་ཁམས་པ ཆོས ཀྱི རྒྱ་མཚོ དང དགེ་བཤེས བློ་བཟང་དོན་འགྲུབ སོགས སྐྱེ་ཆེན དུ་མ-ས ཞབས ཀྱིས བཅགས་མྱོང ས-འི གནས བྱིན་རླབས་ཅན གྱི ཡུལ་འདི ནི ། བོད ཀྱི ཐུན་མིན གྱི སྲོལ་རྒྱུན གྱིས རབ ཏུ ཕྱུག་པ-འི ཡུལ་སྡེ ཁྱད་པར་བ ཞིག ཡིན སྟེ ། འཇིག་རྟེན་པ-འི འདོད་རྒུ-འི དངོས་པོ ཡོངས་རྫོགས འཛོམས་པ-འི གནས་འདི-ར དམངས་གླུ དང ཞབས་བྲོ ། གེ་སར་སྒྲུང དང འབྲས་དཀར ། གནའ་བྲོ དང གར་འཆམ ། ཨ་ཅེ་ལྷ་མོ དང རོགས་གླུ ། གླུ་ཤགས དང རྣམ་ཐར སོགས སྒྱུ་རྩལ གྱི རྩེད་རིགས ཕུལ་བྱུང མང དུ འཁྲབ རྒྱུ ཡོད་པ-ར མ་ཟད ། ད་ཐེངས ཀྱང བདག་ཅག གི སྟོན་པ ཐུབ་པའི་དབང་པོ-ས བཀའ དང་པོ བདེན་བཞི-འི ཆོས བསྐོར་བ-འི དུས་བཟང དང བསྟུན ། མགར་ཐར དབྱར་ཆོས ཆེན་མོ ཞེས སྙན་གྲགས ཀྱི བ་དན དཀར་པོ ས་ཆེན་པ-འི སྒང ལ འཕུར་བ-འི སྲོལ་རྒྱུན གྱི ལྷ་འཁྱམ ཆེན་མོ ཉིན དུ་མ-འི རིང གཟབ་རྒྱས ངང་ནས རྒྱལ་བ དགྱེས་པ-འི མཆོད་སྤྲིན དུ སྤེལ་བ དང  ། སྡེ་མི ཡོངས ཀྱིས ཁ་ལས་རླུང་རྟ དར ཞིང དཔལ་འབྱོར སྙན་གྲགས རྒྱས་པ-འི ཐབས སུ དམིགས ནས ། ཀི་བསྭོ དང སྨོན་འདུན ། བཀྲ་ཤིས དང ཁ་གཡང སྟོང གིས ཆོས་སྐྱོང་སྲུང་མ དང ཡུལ་ལྷ་གཞི་བདག དག གི ཐུགས་དམ བསྐང་བ-ར བྱས ། གདོད་མ-འི དུས ནས རིམ གྱིས དབུ་བརྙེས ཤིང གངས་ཅན ཆོལ་ཁ གསུམ དུ དར་རྒྱས ཆེན་པོ-ར སོང་བ-འི རི་བསང རླུང་རྟ ཡིད་སེམས འགུལ་བ ཞིག བྱས་པ དང འབྲེལ མགར་ཐར རྟ་རྒྱུག ཆེན་མོ-འི བྱེད་སྒོ ཉིན གསུམ གྱི ཡུན ལ སྤེལ ། མི་ཉག མགར་ཐར རྟ་རྒྱུག ཆེན་མོ ཞེས ཡོངས སུ གྲགས་པ-འི སྲོལ་རྒྱུན གྱི སྒྱུ་རྩལ རྩེད་རིགས འདི ནི ། གནས་མཆོག མགར་ཐར་ཡུལ གྱི ཁྱད་དུ་འཕགས་པ-འི དུས་སྟོན ཕུན་སུམ་ཚོགས་པ ཞིག ཏུ བརྩི བཞིན འདུག ། རྟ་རྒྱུག འགྲན་རྩལ འདི་ནི མཆོག་སྤྲུལ འཇིགས་མེད་རྣམ་རྒྱལ ལགས གཙོ་བོ-ར གྱུར་པ-འི ཡུལ་འདི-འི གོང་རིམ གྱི དབུ་ཁྲིད དང འབྲེལ་ཡོད སྡེ་ཁག གི སྣེ་ཁྲིད དང རྒྱབ་བསྐྱོར འོག ནས རིམ་བཞིན དར་རྒྱས གོང་འཕེལ སོང ཞིང རྒྱ་ཆེན དམངས ཀྱིས དགའ་བསུ ཆེན་པོ ཐོབ ཡོད ། མགར་ཐར རྟ་རྒྱུག ཆེན་མོ-འི འགྲན་རྩལ གྱི རྣམ་པ རེ་རེ-ས སྤྱིར ལོ་ངོ སྟོང་ཕྲག དུ་མ-འི སྔོན་རོལ ནས ད་ལྟ-འི བར དུ དར ནས ཡོངས་པ-འི བོད ཀྱི ཐུན་མོང མ་ཡིན་པ-འི རྟ་རྒྱུག དང  ། གོལ་རྩལ ། མགོ ས རྟ་རྩེད ། དར་ལེན རྟ་རྒྱུག ། བོའུ་འཕེན རྟ་འགྲན སོགས ཀྱིས མཚོན་པ-འི ཐུན་མིན གྱི ཁྱད་ཆོས འབུར དུ ཐོན་པ-འི སྲོལ་རྒྱུན གྱི རྩེད་མོ-འི རིགས དག གོང་འཕེལ ཡོང་ཐབས དང  ། ལྷག་པར་དུ ། དེང་གི་ཆ-ར ལོ་ཆུང གཞོན་སྐྱེས མང་པོ-ས རྟ་ནོར་ལུག་གསུམ འདི་དག དགོས་མེད དང མཁོ་མེད དུ བརྩིས ནས རྩ་འཐོར དུ འགྲོ་བཞིན་པ-འི སྐབས་འདི-ར ། བོད ཀྱི ཐུན་མིན གྱི གཅེས་ནོར ཏེ མདོ་བ རྟ་མཆོག འདི་དག ལ གཅེས་སྤྲས རྣམ་དག ཡོང ཐབས དང །འདི་དག ནི བཀའ་དྲིན་ཅན གྱི མེས་དབོན ཚོས བཞག་པ-འི ཤུལ་ནོར ཞིག ཏུ རྩིས་པ-འི ཐབས སུ དམིགས ནས མདོ་བ རྟ་མཆོག གི འགྲན་རྩལ ཆེན་མོ འདི བཙུགས་པ ལགས ། ཤར མི་ཉག མགར་ཐར་ཡུལ གྱི མདོ་བ ཅང་ཤེས རྒོད་པོ-འི འགྲན་རྩལ འདི་ལ་བརྟེན་ནས ཁ་འཐོར དུ ཡོད་པ-འི མི་ཉག་ཡུལ གྱི སྡེ་འབངས སོ་སོ དང རྫོང་ཁག སོ་སོ-འི བར དུ འཆམ་མཐུན མཉམ་གནས ཡོང་བ དང །མཐུན་སྒྲིལ ལག་རྡང སྦྲེལ་བ-ར ཕན་ཐོགས ཆེན་པོ བྱུང སོང ཞེས རྒན་གཞོན བར་མ ཀུན ལ རླུང ལྟར གྲགས འདུག ། ལྟད་མོ འདི་ནི རྩི་ཤིང མེ་ཏོག རྒྱས ཤིང ཆར་ཆུ འཛོམས་པ-འི དབྱར་གྱི དུས་སུ རོང་འབྲོག གི མང་ཚོགས དག ལ ངལ་གསོ ཞིག དང  ། སྤྲོ་གསེང ཤིག གི ཆེད་དུ སྤེལ་བ ཡིན ཟེར ཡང མི་འགྲིག་པ མེད ། སྤྱིར རྟ་རྒྱུགས འགྲན་རྩལ འདི་ནི སྟོང་ལོ་གསར་པ མ་ཚེས་པ-འི སྔོན ནས ཡུལ་འདི-ར དར ཡོད ཀྱང  ། བར་སྐབས ཤིག ནས ཕྱི་ནང གི རྒྱུ་རྐྱེན དུ་མ-འི དབང གིས ལོ་འགའ ལ འཚམས་འཇོག བྱས འདུག ། ཉིས་སྟོང་དྲུག གི ལོ ན-ས བཟུང སྟོང་ལོ་གསར་པ-འི ལོ་ཟླ འདི་དག རིང ལ རྟ་རྒྱུག འགྲན་རྩལ འདི་ནི བོད་ཡུལ ཀུན ལ གྲགས་པ-འི ཆེས རླབས་ཆེ་བ-འི རྩེད་རིགས ཕུལ་དུ་བྱུང་བ ཞིག དང  ། མཚོ་སྔོན དང ཀན་སུའུ ། ཡུན་ནན སོགས ཞིང སོ་སོ ནས མདོ་བ ཅང་ཤེས རྒོད་པོ-འི རྩེད་རིགས ལ དགའ་བ-འི མི་སྣ མང་པོ-ས རྒྱུག་རྟ གྲགས་ཆེན མང་པོ ཁྲིད ཡོངས ནས འགྲན་རྩལ ལ ཞུགས ཡོད་པ-ར མ་ཟད ། དེང་གི་ཆ-ར མི་ཉག ཡུལ གྱི རྟ་རྒྱུགས འགྲན་རྩལ འདི་ནི གངས་ལྗོངས མདོ་ཁམས་ཡུལ གྱི སྐྱེ་འགྲོ མང་པོ-ས དོ་སྣང དང ཡིད་སྨོན སྐྱེས བཞིན་པ-འི རྟ་རྒྱུག ཅིག ཏུ གྱུར ཡོད ། སྲོལ་རྒྱུན གྱི རྩེད་རིགས དག ལ རབ ཏུ དགའ་བ-འི སྐྱེ་འགྲོ ཁྲི་ཕྲག དུ་མ-འི ཡིད་སེམས གཅིག ཏུ བསྡུས་པ-འི རྟ་རྒྱུག འགྲན་རྩལ འདི ལ རྣམ་གྲངས དུ་མ ཞིག ཡོད དེ ། བྱང་རྒྱུག དང རྒྱུག་ཆུང  ། རྒྱུག་ཆེན དང གོམ་འགྲན སོགས རྣམ་པ དུ་མ ཞིག ཡོད ལ ། རྒྱུག་ཆེན སྐབས ལོ་ལྟར ཨང དང་པོ ནས བཅུ་གསུམ་པ-འི བར གཟེངས་རྟགས བྱ་དགའ གྱ་ནོམ་པ ཞིག སྤྲད རྗེས ། གླུ་གཞས དང ཟློས་གར དུ་མ-ས གནས་ས འགེངས བཞིན ཐམས་ཅད དགའ་སྤྲོ ཚད་མེད ངང མཇུག བསྡུས་པ ལགས་སོ ། །