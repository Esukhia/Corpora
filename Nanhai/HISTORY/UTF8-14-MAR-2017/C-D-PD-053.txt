﻿སྟོད ཀྱི ཉི་མ་ལྷ་ས ། འབྲོག་པ རྒན་རྒོན གཉིས ལ ལྷ་མོ་དོན་གྲུབ ཅེས འབོད་པ འི བུ ཡ་རབས ཤིག ཡོད ། བུ་ཆུང གི སེམས སུ དུས་རྒྱུན ཏུ རང་གི ཕ་མ གཉིས སྟོད ཉི་མ་ལྷ་ས རུ གནས་མཇལ དུ འཁྲིད ཐུབ་ན ཅི་མ་རུང བསམ གྱིན ཡོད ། ཉིན་ཞིག ཁོ མཁའ་འགྲོ་མ ཞིག ཡོད་པ དེ འི དྲུང དུ སོང ནས དོན དེ ཞུས་པ་ན ། མཁའ་འགྲོ་མ འི ཞལ ནས ། ཉི་མ་ལྷ་ས ར འགྲོ་ན ། མཆོག་གསུམ སྤྱི་བོ ར བཀུར ཏེ ། གཞན་དོན སྒྲུབ་བཞིན སོང དང ། བསམ་དོན ཆོས་བཞིན འགྲུབ འོང ཅེས གསུང་བ ས་ན ། ཁོ རབ ཏུ དགའ སྟེ ཕ་ཡུལ གྱི ཕྱོགས སུ རྒྱུགས ། ཕ་མ གཉིས ཀྱིས སྦྲ་སྒོ ནས མ་ཎི འདོན་བཞིན བསྡད ཡོད་པ དང ། ལྷ་མོ་དོན་གྲུབ རྒྱུག་ཞོར དང འདུག་ཞོར དུ ། ཨ་ཕ ། ཨ་མ ། ང་ཚོ སྟོད ཉི་མ་ལྷ་ས ལ འགྲོ ། ལྷ་ས ལ འགྲོ ཞེས སྐད རྒྱག་ཞོར དུ ཕ་མ གཉིས ཀྱི མདུན དུ བསླེབས ། ཕ་རྒན ན་རེ ། ཨ་ཕ འི གཅེས་ཕྲུག ཉོན དང ། སྟོད ཉི་མ་ལྷ་ས ནི ཁ་ཐག ཤིན་ཏུ རིང་བ ས ། ང་ཚོ སླེབས ཐུབ་ས ཞིག མ་རེད ཅེས བཤད ། དེ་ནས ཨ་མ རྒན་མོ ས ཀྱང ལྷ་མོ་དོན་གྲུབ གྱི འགྲམ་པ སྐྱོར ཏེ ། ཨ་མ འི གཅེས་ལོ ། སྟོད ཉི་མ་ལྷ་ས ནི ལོ་ལོན གཉིས དང བྱིས་པ གཅིག ཐོན་ས ཞིག མ་རེད ཅེས ཁོ འི དཔྲལ་བ ར འོ ཞིག བྱས ། དེ་ནས ལྷ་མོ་དོན་གྲུབ གྱིས འདི་ལྟར ཞུས་སོ ། བཀའ་དྲིན་ཆེ་བ འི ཨ་ཕ་ལགས ། བྱམས་སེམས ཆེ་བ འི ཨ་མ ལགས ། བྱིན་རླབས ཆེ བ འི མཁའ་འགྲོ་མ ས ། འཁྲུལ་མེད ལུང་བསྟན བཟང་བོ ཡོད ། ཅེས ནན་ཞུ བྱས་མཐ ར ། ཕ་མ གཉིས ཀྱིས དོན དེ ཁས་བླངས་སོ ། ཕྱི་ཉིན ཞོགས་པ ཁོང གསུམ གྱིས ཁུར་བོ རེ ཁུར ཏེ སྟོད ཉི་མ་ལྷ་ས འི ཕྱོགས སུ ཆས ། དེ་ནས ཉིན་ཞག མང་བོ སོང་བ འི ཉིན་ཞིག ལ ། ལུང་བ རྩྭ་མེད ། ཆུ་མེད ། སེམས་ཅན གཅིག ཀྱང མེད་པ འི ལུང་སྐམ ཞིག ཏུ བསླེབས ། ལུང་བ དེ ན འབུ ཆེ་ཆུང མང་བོ ཚ་བ འི སྡུག་བསྔལ གྱིས མནར ཏེ བཟོད དཀའ་བ འི གནས སུ གྱུར ཡོད་པ མཐོང ནས ། དེ་ལ སྙིང་རྗེ ཚད་མེད་པ སྐྱེས ཏེ ། སེམས་ཅན་ཐམས ཅད བདེ་བ དང  ། བདེ་བ འི རྒྱུ དང ལྡན་པ ར གྱུར་ཅིག ཅེས སྨོན་ལམ བཏབ་པ དང གསོལ་འདེབས གྲངས་མེད བྱས་པ་ན ། ཤར་ཕྱོགས ནས རླུང ཆེན་པོ ཞིག གཡུགས ཏེ ། སྡོང་ཕྲུག ཆུང་ཆུང མང་བོ ཁོང་ཚོ འི རྒྱབ་མདུན དང  ། གཡས་གཡོན ཐམས་ཅད ལ སྤུངས སོ ། དེ་ནས ཁོང རྣམས ཀྱིས འབུ ཆེ་ཆུང རྣམས ཚ་བ འི སྡུག་བསྔལ ལས སྐྱོབ ཆེད ། ཉིན་མཚན མེད་པར ། ལུང་བ དེ འི སྒང་གཞུང ཐམས་ཅད ལ ཤིང་ནགས བཙུགས ། དེ་ནས ཤིང་ནགས ཡོད་ཚད བཙུགས ཚར་བ ན ། ཕ་མ གཉིས ངལ་དུབ ཀྱིས ཐང་ཆད ནས ལུས་པོ འགུལ་ཙམ ཡང བྱེད མི་ནུས་པ འི གནས་སུ ལྷུང ། ལྷ་མོ་དོན་གྲུབ གྱིས ལག་ཟུང ཐལ་མོ ར སྦྱར ཏེ ། དཀོན་མཆོག་གསུམ ལ གསོལ་བ ཤུགས་དྲག བཏབ་པ་ན ། གློ་བུར དུ བྱ རྒྱལ རྒོད་པོ ཞིག གིས ཁོང་ཚོ གསུམ་པོ ཡར གཤོག སྟེང ལ བླངས ནས དགུངས་སྔོན་དབྱིངས སུ འཕུར ཏེ མེ་ཏོག སྣ་ཚོགས སྐྱེས་པ འི གནས ཤིག ཏུ བཞག་གོ དེ་ནས དུས་ཡུན རིང་བོ སོང་བ ན ། ཁོང་ཚོ ས བཙུགས་པ འི ཤིང་ནགས ཆུང་ཆུང རྣམས ཆེན་པོ ར སྐྱེས ཏེ ། ལུང་བ དེར གནས་པ འི འབུ ཆེ་ཆུང རྣམས ཚ་བ འི གདུང་བ འི སྡུག་བསྔལ ལས ཐར་བ རེད ། དུས་དེ་ནས་བཟུང ལུང་བ དེ ར ཆར་ཆུ དུས སུ འབབ་པ དང ། སླར ཡང མེ་ཏོག་སེར་ཆེན གྱིས ཡོངས་སུ ཁེངས་བ འི ལུང་བ ཡིད དུ འོང་བ ཞིག ཏུ གྱུར་རོ །  ། 