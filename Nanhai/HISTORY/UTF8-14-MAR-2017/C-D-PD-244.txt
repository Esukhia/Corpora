འདོད་རྔམ ཆེ་བ འི བོང་བུ ། སྔོན ཞིག ལ བོང་བུ ཞིག ཡོད ། བོང་བུ དེ འདོད་རྔམ ཧ་ཅང ཆེ་བ ས ཁོ་རང སྡོད་ས འི ནགས་ཚལ དེ འི ། རྩ་ལྗང གིས འདོད་པ ཁེངས ཀྱི མེད་སྟབས ། ཉིན རྟག་པར ནགས་ཚལ དེ འི ཕ་མཐའ རུ ཉི་འོད ཕོག་ས འི སྤང་རྩྭ ཟ རུ འགྲོ་བཞིན ཡོད ། ཉིན་ཞིག བོང་བུ དེ སྤང་རྩྭ ཟ རུ འགྲོ་བ འི ལམ་ཁ ར ། ཧ་ཅང སྙིང ཉེ ཞིང སྤྱང་གྲུང་ལྡན་པ འི ཝ་མོ ཞིག གིས ཁོ་རང མཐོང སོང༌  ། དེ་ནས ཝ་མོ དེ ས ད་ནི ཁེར་རྐྱང དུ སྡོད དགོས བྱུང མ་སོང སྙམ སྟེ ། གདོང ལ འཛུམ་མདངས ཤིག དང མཉམ དུ ། ཧེ སྐུ་ཞབས བོང་བུ ། ཁྱེད་རང གང དུ འགྲོ རྩིས ཡོད ། ཅེས དྲིས་པ་ན ། བོང་བུ ས ནགས་ཚལ འདི འི ཕ་མཐའ་ན རོ་མངར་ལྡན་པ འི རྩ འཇམ་པོ ཞིག ཡོད་པ ས ། ང་རང དེ ཟ རུ འགྲོ་བཞིན ཡོད ཅེས ལན བཏབས ། དེ་ནས ཁོ་གཉིས ཀྱིས སོ་སོ འི འདོད་ཕྱོགས གླེང་ཞོར སོང ། གློ་བུར དུ ཝ་མོ འི སེམས ལ དོ་ནུབ ཀྱང ཆུ་ག་གོན ཞིག ཟ་རུ འགྲོ དགོས བསམ སྟེ ། བོང་བུ ལ དེ་ལྟར ལབ་པ་ན ། བོང་བུ དགའ ཐག་ཆོད དེ ཆུ་ག་གོན གྱི རོ་མངར དེ ཇི་འདྲ འདུག་པ འི གནས་ཚུལ འདྲི་ཞོར འདོད་རྔམ གྱིས འགྲམ་ཆུ མིད དེ ཡིད་མོས བྱས་པ རེད ། ཉི་འོད ཡལ ཚར་བ དང ཁོ་གཉིས རི་བོ དེ འི ། ཕར་ཕྱོགས ཀྱི གྲོང་གསེབ དེ རུ ཆུ་ག་གོན རྐུ རུ འགྲོ རྒྱུ ཐག གིས བཅད ། མཚན་མོ དེ ར གྲོང་གསེབ དེ ཧ་ཅང ཁུ་སིམ་པོ ར གནས ཡོད་པ ས ། ཁོ་གཉིས སེམས བདེ རུ གྱུར ཏེ ཆུ་ག་གོན ཡོད་ས འི ། སྔོ་ཚོད ར་བ དེ རུ རྐང་འཇབ ལག་འཇབ ངང ཕྱིན་པ རེད ། འདོད་རྔམ་ཅན གྱི བོང་བུ དེ ས ཆུ་ག་གོན མཐོང་བ དང སྔར ལས འདོད་རྔམ འཕར ཏེ ། མཆོང ཐེངས་གཅིག གིས ཆུ་ག་གོན རྭ་བ རུ སླེབས ། དེ་ནས ཝ་མོ དང ཁོ་གཉིས ཀྱིས རོ་མངར་ལྡན་པ འི སྒོ ནས བཟས ། བཟས བཟས མཐར ཝ་མོ བརྒྱགས ཏེ ཤིང་སྡོང གི སྟེང དུ ངལ་གསོ བརྒྱབ ། བོང་བུ ས ད་དུང ཡང ཆུ་ག་གོན ཡོད་ཚད རྫི་ཞོར དང རྔམ་ཟ བྱེད ཀྱིན འདུག དེ་ནས ཝ་མོ ས ཡུན་རིང་ཙམ བསྒུག་ན འང༌  ། བོང་བུ ནི ད་དུང རྒྱགས མ་སོང་བ ས ། ཝ་མོ ས ད་ནི འགྲོ་ན མ་གཏོགས བདག་པོ སླེབས སྲིད ཅེས བཤད་པ་ན ། བོང་བུ ས ཅི་ཡང མ་གོ་བ འི ཚུལ གྱིས རྔམ་ཟ བྱེད ཀྱིན བསྡད ། ཧེ ཧེ ། སྐུ་ཞབས བོང་བུ ལངས གྲབས འདུག་པ ས ། ཞིང་བདག གཉིད ནས སད སྲིད་པ རེད ། འགྲོ ། མགྱོགས་པོ ར འགྲོ ཞེས ལབ ། དེ་ནས བོང་བུ ས མགོ ཡར དགྱེ སྟེ སྐད་གསེང མཐོ་བ འི ངང སྐད བརྒྱབ ། བོང་བུ ས ཟ དྲགས་པ འི རྐྱེན གྱིས ། གྲོད་ཁོག ལ ན་ཟུག ལངས ཏེ ཁ ནང ནས ངུ་ཟུག ཀྱང འབྱིན དགོས སོང་བ ས ། ཝ་མོ ས ད་ནི བདག་པོ སླེབས ཐག་ཆོད རེད བསམ ནས ། ཁོ་རང རྭ་བ འི ཕྱི་རུ བུད དེ འགྲོ རྩིས བྱེད སྐབས ། བདག་པོ ས བོང་བུ འི ངུ་ཟུག ཐོས་པ དང གཉིད སད དེ ། དབྱུག་པ བཟུང ནས སླེབས ཀྱིན པ ཝ་མོ ས མཐོང སྟེ བྲོས སོང་བ རེད ། བོང་བུ ས མཐོང་ན འང འགྲོ མ་ཐུབ་པ ར བདག་པོ ས བཟུང སྟེ དབྱུག་པ ས དྲག ཏུ བརྡུངས་ཞོར ཉིན ཁ་ཤས ལ ཁང་བ སྟོང་བ ཞིག གི ནང དུ བཅུག ནས བཞག་གོ 