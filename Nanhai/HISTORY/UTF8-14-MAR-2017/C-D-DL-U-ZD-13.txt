མཐོང་ཐོས ། རེ་མདོ སེངྒེ  ། རྒྱལ་སྤྱི-འི བོད་རིག་པ-འི ཚོགས་ཆེན སྐབས ཀྱི མཐོང་ཐོས འགའ་ཤས ། ༼༣༽ ཡོ་རོབ ཏུ རྒྱལ་སྤྱི འི བོད་རིག་པ-འི ཚོགས་ཆེན ཐེངས བཅུ་བཞི་པ ར བསྐྱོད་པ-འི སྐབས ཀྱི མཐོང་ཐོས འགའ་ཤས ། {ཚན་པ གསུམ་པ ། } ༄༅། ། ཟླ ༦ ཚེས ༡༩ ཕྱི་དྲོ ཆུ་ཚོད ༣ ཐོག རྒྱལ་སྤྱི-འི བོད་རིག་པ-འི ཚོགས་ཆེན ཐེངས བཅུ་བཞི་པ དབུ་འཛུགས ཀྱི མཛད་སྒོ ཚུགས ། ཚོགས་བཅར་བ རྒྱལ་ཁབ མ་འདྲ་བ བཞི་བཅུ མ་ཟིན ཙམ ནས མི་གྲངས ༤༥༠ ཙམ ཚོགས་ཞུགས བྱས འདུག་པ དང༌  ། བོད་མི བདུན་ཅུ ཙམ ཡོད་པ ལས ལྷག་མ ཡོངས་རྫོགས ཕྱི་རྒྱལ་བ ཡིན་པ-ས བོད་མི-ས ཚོགས་ཞུགས་པ སྤྱི-འི བརྒྱ་ཆ བཅོ་ལྔ ལས ཟིན གྱི མེད ། འདི-འི ཐད ལྟ་ཚུལ མི་མཐུན་པ སྣ་ཚོགས ཡོད ཀྱང ཡིག་ཚོགས མངས་པ ར འགྱུར་བ-ས འདི-ར མི་གླེང༌  ། ཟླ ༦ ཚེས ༢༠ ཉིན ནས ཚོགས་འདུ གོ་སྒྲིག་པ ས སྡེ་ཚན དབྱེ་བགོས བྱས་པ གཞིར་བཟུང གིས བགྲོ་གླེང དངོས་གཞི དབུ་ཚུགས ། སྡེ་ཚན དབྱེ་བགོས བྱེད་སྟངས ནི Panel མ་འདྲ་བ ལྔ་བཅུ ང་གསུམ དང༌  ། Session མ་འདྲ་བ ཉེར་བརྒྱད འདུག དེ་ཡང Panel ནི ཚོགས་ཞུགས་པ གང་ཡང རུང་བ ཞིག གིས ཆེད་འཛུགས བྱས་པ-འི བཞུགས་མོལ ཚོགས་འདུ ལྟ་བུ ཡིན ལ ། ཚོགས་སྟངས འདི ལ མདུན་འཇོག སྒོར་མོ-འི ཚོགས་འདུ ཟེར་བ-འང ཡོད་ཚོད འདུག Session ནི ཚོགས་འདུ གོ་སྒྲིག་པ-ས བརྗོད་གཞི རིགས་མཐུན ཁག ལྷན་བསྡུས བྱས་པ-འི ཚན་ཆུང ངམ སྡེ་ཁག ལྟ་བུ ཞིག ལ གོ དགོས་པ ཡིན ཚོད ། Panel དང༌  ། Session གཉིས བསྡོམས་པ-འི འགོས་ཚན མ་འདྲ་བ བརྒྱད་ཅུ་གྱ་གཅིག ཡོད ཅིང༌  ། སྐབས་གཅིག ལ ཉུང་མཐའ མི བརྒྱད དང དགུ-འི བར གྱིས གཏམ་བཤད གནང གི ཡོད སྟབས ། ཚོགས་ཞུགས་པ ཡོངས་རྫོགས ཀྱི གཏམ་བཤད ལ བཅར ཐུབ་པ-འི གནས་སྟངས མེད ཀྱང༌  ། ཁོ་བོ-ར མཚོན ན རང་ཉིད ཀྱིས དོ་སྣང ཡོད་ས འི བརྗོད་གཞི ཁག འདེམས་གསེས ཀྱིས གཏམ་བཤད ཁག མ་འདྲ་བ ལྔ་བཅུ ཙམ ལ བཅར ཐུབ་པ-འི འབད་བརྩོན བྱས་པ ཡིན ། མི སོ་སོ-འི བརྗོད་གཞི འདེམས་སྟངས མ་འདྲ་བ དང༌  ། ལུང་རིགས ཀྱི རྒྱབ་རྟེན མ་འདྲ་བ ། ཉམས་ཞིབ ཀྱི རིགས་ལམ མ་འདྲ་བ ། ཞིབ་འཇུག གི གྲུབ་དོན མ་འདྲ་བ ། ངོ་སྤྲོད གནང་སྟངས མ་འདྲ་བ བཅས ལས གོ་རྟོགས དང ཉམས་མྱོང མ་འདྲ་བ མང་པོ བྱུང་བ-ར མ་ཟད ། ཚོགས་འདུ-འི བར་གསེང དང སྔ་དགོང རྣམས སུ མཁས་པ དང གཞོན་སྐྱེས མཁྱེན་དཔྱོད་ལྡན་པ མང་པོ ཞིག ལ གནད་དོན སྣ་ཚོགས ཐོག བསམ་ཚུལ བརྗེ་ལེན བྱེད་པ-འི གོ་སྐབས བྱུང་བ-ས ཡིད་ཚིམས ནས སྤྲོ་བ བརྟས ཡོད ། ཚོགས་འདུ-འི གནས་ཚུལ བཤད་པ-འི སྐབས བཟང་ཕྱོགས ་ཀྱི གནས་ཚུལ བཤད་པ དང མཉམ དུ ། མཐོང་ཚུལ མ་ལེགས་པ-ར བྱུང་བ-འི སྐོར གྱི ཞན་ཆ ཡང བཤད དགོས་ངེས ཡིན ། དཔེར་ན ། ཚོགས་འདུ དབུ་འབྱེད ཀྱི མཛད་སྒོ དང༌  ། མཇུག་སྡོམ སོགས བོད་རིག་པ-འི ཚོགས་མི རྣམས ལྷན་འཛོམས ཀྱི ཚོགས་འདུ སྔ་ཕྱི-འི སྐབས ། ཚོགས་གཙོ-འི གཏམ་བཤད རྣམས བོད་སྐད དུ གསུངས ནས དབྱིན་སྐད དུ སྒྱུར དགོས་པ རེད དམ ། ཡང་ན དབྱིན་སྐད དུ གསུངས ནས བོད་སྐད དུ སྒྱུར དགོས་པ རེད ། ཚོགས་གཙོ བོད་མི ཡིན་མིན ལ མ་ལྟོས་པ-ར བོད་སྐད མི་མཁྱེན་མཁན ཞིག ཡིན ན ། ཁོ རང གིས གང མཁྱེན་པ-འི སྐད་ཡིག དེ-འི ཐོག ནས གསུངས་པ ལས གདམ་ག གཞན མེད ། འོན་ཀྱང བོད་རིག་པ-འི ཚོགས་ཆེན གྱི ཚོགས་གཙོ བོད་མི བོད་སྐད མཁྱེན་མཁན ཞིག གིས ། ཚོགས་འདུ-འི གཏམ་བཤད དབྱིན་སྐད དུ གསུངས ནས གཞན་པ ཞིག གིས བོད་སྐད དུ སྒྱུར་བ-འི སྐབས ། བོད་པ མང་པོ ཞིག གི བསམ་བློ-ར མ་བདེ་བ-འི ཚོར་སྣང ཞིག ཡོད་པ-འི མཐོང་ཚུལ བྱུང༌  ། ཚོགས་ཞུགས་པ རིགས ཤིག གིས ཚོགས་འདུ-འི ཐོག སྒྲོག་སྦྱང གནང རྒྱུ-འི རྩོམ་ཡིག ཅིག འཁྱེར ཡོང འདུག་པ མ་གཏོགས ། རྩོམ་ཡིག དེ-འི རྒྱབ་ལྗོངས ཀྱི གནས་ཚུལ གང ལ ཡང ཞིབ་འཇུག གཏིང ཕྱིན་པ མཛད མི་འདུག འདི་རིགས ལ བརྗོད་གཞི དང འབྲེལ་བ-འི དྲི་བ གང་འདྲ ཞིག དྲིས ཀྱང༌  ། དེ ང ལ རྒྱུས་མེད ། དེ ལ ང ས ཞིབ་འཇུག བྱས་མེད ཅེས་པ ལྟ་བུ ཤ་སྟག མ་གཏོགས ལན གནད ལ འཁེལ་བ གང་ཡང མི་འདུག ཅིང༌  ། ཞིབ་འཇུག གི གནས་ཚད གང་འདྲ ཡིན་མིན དྲི་བ དྲིས་ལན གྱི སྐབས སུ རང་བཞིན གྱིས གསལ ཡོང་བ-ས ། རིགས ཤིག ལ གང་བྱུང གིས ཚོགས་འདུ འདི་རིགས ལ ཡོང མི་ཉན་པ-འི ཉམས་མྱོང ཞིག བརྙེས ཡོད ཚོད ཡིན ། རང་ཉིད ལ སྲོལ་རྒྱུན རིག་གཞུང གི གོ་རྟོགས དང ལྟ་རྒྱ ཚད ལོན་པ གང་ཡང མེད བཞིན ། སྲོལ་རྒྱུན གྱི གཞུང་ལུགས འདི དང འདི ལ རིན་ཐང མེད ཚུལ དང༌  ། འདི དང འདི་རིགས ཀྱིས བོད ཀྱི རིག་གནས ལ ཕན་ཐོགས གཏན ནས མེད་པ-ས ། གཞི་རྩ ནས གསར་བརྗེ བྱ དགོས་པ རེད ཅེས་པ ལྟ་བུ-འི གསུང་བཤད གནང་མཁན ཡང འདུག སྤྱིར རིག་གཞུང ཞིག གླེང དགོས ན གླེང་བྱ-འི རིག་གཞུང དེ ལ གོ་བ དང ལྟ་རྒྱ ངེས་ཅན ཡོད དགོས་པ-ར མ་ཟད ། བོད་རིག་པ-འི ཚོགས་ཆེན ལྟ་བུ-འི སྐབས རང་ཉིད ཀྱི བརྗོད་གཞི གང ཡིན་པ དེ-འི གནས་ལུགས ལ ཞིབ་འཇུག གི གནས་ཚད ངེས་ཅན དགོས་པ སྨོས མ་དགོས ཀྱང  ། གནས་ལུགས དང རྒྱུ་མཚན གྱིས སྟོང་པ-འི ཀླད་པ ཧམ་པ-ས བརྒྱངས ནས གཏམ་བཤད སྤེལ ཡོང་བ-འི སྐབས ། ཤུགས མ་ཐུབ ཀྱིས སེམས་ཁྲལ དང འཚེར་སྣང ཞིག ཡོང གི འདུག ལ ། འདི འདྲ-འི ཚོར་སྣང ཡོད་མཁན ང་རང རྐྱང་པ མིན་པ ཕྱིས སུ ཤེས་རྟོགས བྱུང  ། ལོ་ཙཱ་བ-འི ཆ་རྐྱེན མེད་པ-ས ཡིན ནམ ཡང་ན སོ་སོ ས དགའ་མོ-ས འདེམས་ཕྱོགས མ་འདྲ་བ-འི དབང གིས ཡིན ། གང་ལྟར བོད་སྐད བརྒྱུད་ལམ གྱི གཏམ་བཤད ལ ཉན་མཁན བརྒྱ་ཆ དགུ་བཅུ གོ་བརྒྱད བོད་པ ཡིན་པ དང  ། དབྱིན་སྐད བརྒྱུད་ལམ གྱི གཏམ་བཤད ལ ཉན་མཁན བརྒྱ་ཆ དགུ་བཅུ ལྷག མགོ་སེར་པ ཡིན ། དེར་བརྟེན བོད་རིགས ཚོ ས བོད་མི ནང་ཁུལ དང  ། མགོ་སེར་པ ཚོ ས མགོ་སེར་པ-འི ནང་ཁུལ ལ གཏམ་བཤད གནང བསྡད་པ མ་གཏོགས ། འདི གཉིས ཀྱིས བསམ་བློ བསྡུར ནས གནད་དོན གཅིག གི ཐོག གོ་རྟོགས སྤེལ་རེས དང བསམ་ཚུལ བརྗེ་ལེན བྱེད་པ ཤིན་ཏུ མཐོང དཀོན ཞིང  ། འདི་ནི རང་བཞིན གྱིས ཕངས་སེམས སྐྱེ དགོས་པ ཞིག ཏུ ཚོར ། རྒྱུ་མཚན ནི མགོ་སེར་པ-འི དེང་རབས ཀྱི ཞིབ་འཇུག བྱེད་སྟངས དང  ། དཔྱོད་ཐབས ཀྱི རིགས་ལམ ཐོག ནས བོད་པ ར དགོས་པ-འི ལེགས་ཆ མང་པོ ཡོད ངེས ཤིང  ། བོད་མི-འི བོད་རིག་པ-འི གོ་བ དང  ། བྱང་ཚད ། ལྟ་རྒྱ ། གོམས་གཤིས དང འབྲེལ་བ-འི ཉམས་ལེན ། འཚོ་བ-འི ཉམས་མྱོང བཅས ཀྱི ཐོག ནས མགོ་སེར་པ ཚོ-འི བོད་རིག་པ-འི ཞིབ་འཇུག ལ དག་ཐེར དང  ། སྣོན་འཕྲི ཁ་གསབ ། རིག་གཞུང དང འཚོ་བ-འི རྒྱུས་སྟོན བཅས ཕྱོགས ཡོངས ནས དགོས་མཁོ ཤིན་ཏུ ཆེ་བ-ས ། འདི གཉིས ཁོར་ཡུག ཅིག ཏུ འཛོམས་པ ཙམ མ་ཡིན་པ-ར ། གནད་དོན གཅིག གི ཐོག བསམ་བློ སྤུངས ཐུབ་པ-འི ཆ་རྐྱེན དགོས་ངེས བསྐྲུན དགོས་པ དངོས་མཐོང གི མྱོང་བ ཡིན ། ང་རང གིས དབྱིན་ཇི-འི སྐད་ཡིག ཤེས ཀྱི མེད་སྟབས འདི་ལྟར སྡུག་སྐད བྱས་པ རེད སྙམ་པ ཡོད སྲིད ། སྤྱིར བོད་མི ཚོགས་ཞུགས་པ-འི གྲས ནས དབྱིན ཇི-འི སྐད་ཡིག མཁྱེན་མཁན གང་འཚམས ཡོད་པ བདེན ། འོན་ཀྱང འདི་དག ལས རིག་གཞུང གི གཏམ་གླེང བྱེད་པ འི གནས་ཚད ཡོད་མཁན རེ་ཟུང ཙམ ཡིན་པ-ས ། གནད འདི ལ ཐུག་པ-འི སྐབས སྤྱིར་བཏང གི ཟ་སྐད འཐུང་སྐད དེ-ས རྔོ་ཐོགས་པ གང་ཡང མེད་པ མཁྱེན དགོས ། མགོ་སེར་པ ཚོ-འི གཏམ་བཤད ཀྱི བརྗོད་གཞི མ་འདྲ་བ སྣ་ཚོགས འདུག ཅིང  ། ཁོ་བོ-ས དངོས སུ ཐོས་པ ནི ། འཇམ་དབྱངས་བཞད་པ སྐུ་ཕྲེང ལྔ་པ-འི རྣམ་ཐར དང མཁས་དབང དམུ་དགེ་བསམ་གཏན གྱི རང་རྣམ སོགས སུ གསལ་བ ལྟར ། དུས་འགྱུར གྱི གོང དུ བླ་བྲང བཀྲ་ཤིས་འཁྱིལ དུ གསར་འཛུགས མཛད་པ-འི རིག་གནས སློབ་གྲྭ-འི སྐོར དང  ། དེ་བཞིན གྲོས་ཆོད དོན་ཚན བཅུ་བདུན གྱི སྐོར ། བོད ཀྱི རྡོ་བརྐོས ལག་རྩལ སྐོར ། སྙན་ངག་མེ་ལོང མ-འི སྒྱུ་རྩལ གྱི སྐོར བཅས ནི མཚོན་བྱེད ཙམ དུ བཀོད་པ ལགས ། སྤྱིར བཤད་ཕྱོགས ཙམ དེ ཡིས འཐུས་པ-ར བྱས ཏེ ། ང་རང ཡོད ས-འི Panel དང འབྲེལ་བ-འི གནས་ཚུལ འགའ འདི-ར བཀོད ན ། ཕྲན གྱི གཏམ་བཤད ནི ཕྱི ཟླ ༦ ཚེས ༢༡ ཉིན བོད མཐོ་སྒང ནས བཏོན་པ-འི བྱིས་པ-འི སློབ་གསོ ལ མཁོ་བ-འི མ་ལག དང དེ-འི འབྱུང་ཁུངས ། ཞེས འཁོད་པ-འི Panel ཞེས ལྔ་པ-འི ནང གཏམ་བཤད བྱས་པ ཡིན ། ང་ཚོ-འི གཙོ་སྐྱོང་བ ནི བོད ཀྱི དེང་རབས རྩོམ་རིག སྨྲ་བ-འི མཁས་པ རྒན པདྨ་འབུམ ཡིན ། ཁོང གིས ངོ་སྤྲོད གནང་བ ལྟར ན ། བྱིས་པ-འི སློབ་གསོ དང འབྲེལ་བ-འི གནད་དོན འདི་ནི དེ སྔར བོད་རིག་པ-འི ཚོགས་འདུ-འི ཐོག གླེང་མྱོང མེད་པ-འི བརྗོད་གཞི གསར་པ ཞིག ཡིན འདུག ཅིང༌  ། ཕྲན དང ལྷན དུ Panel གཅིག ཏུ གསུང་བཤད གནང་མཁན ནི ། དང་པོ ། བོད ནས སློབ་གྲྭ ཆུང་འབྲིང་ཆེ གསུམ གྱི སློབ་སྦྱོང མཐར་སོན ཏེ དེང་སང ནུབ་ཕྱོགས སུ འབུམ་རམས་པ-འི སློབ་སྦྱོང གནང བཞིན་པ རྒྱ་ལོ ཞུ་བ ཡིན ཞིང༌  ། ཁོང གིས བོད ཀྱི སྔོན་འགྲོ སློབ་གསོ-འི གནད་དོན འགར སྤྱི་ཚོགས རིག་པ-འི ངོས ནས དཔྱད་པ ། ཞེས་པ-འི བརྗོད་གཞི-འི ཐོག ནས གསུང་བཤད གནང༌  ། ཁོང གི བརྗོད་པ གཙང་ཞིང དལ ལ ལྷུ་འགྲིག་པ ། བརྗོད་དོན ཡོངས་རྫོགས སྤྱི་ཚོགས ཀྱི གཏིང རིམ ནས ཕྱུང་བ-འི གལ་གནད ཆེ་བ ཤ་སྟག ཡིན་པ-ར མ་ཟད ། ཞིབ་འཇུག གི རིགས་ལམ གཙང ཞིང སྤུས་ཚད མཐོ ལ ། ལྷག་བསམ དང སྤོབས་པ འགྲན་པ ལྟ་བུ-འི མི ཞིག ཡིན་པ-འི ཚོར་སྣང བྱུང༌  ། ཕྱི་ལོ ༢༠༡༣ ལོ-ར སོག་པོ-ར ཚོགས་པ-འི རྒྱལ སྤྱི-འི བོད་རིག་པ-འི ཚོགས་ཆེན ཐེངས བཅུ་གསུམ་པ-འི ཐོག ཁོང དང ཐོག་མ ར ངོ་ཤེས ཆགས་པ ཡིན ། གཉིས་པ ནི ། ཨ་རི-ར བཞུགས་པ-འི བསྟན་འཛིན་ནོར་བུ ལགས ཡིན ། བསྟན་འཛིན་ནོར་བུ ལགས ནི བོད ཀྱི གཞོན་སྐྱེས ལོ་ཙཱ་བ གྲགས་ཅན ཆུང་ཚེ་རིང ལགས བརྒྱུད ནས ཕྱི་ལོ ༢༠༡༣ ལོ-ར སོག་པོ-ར ངེད་གཉིས ངོ་ཤེས་པ-ར གྱུར ལ ། སྐབས དེ-ར ང་ཚོ སྡོད་ཁང དུ ལོ་རྒྱུས ཀྱི གནད་དོན ཞིག གི ཐོག རྩོད་པ ཅུང ཚ་བོ བྱུང་བ ད་དུང ཡང དྲན གྱི འདུག ཁོང བྱིས་པ-འི སློབ་གསོ དང༌  ། བྱིས་པ-འི རྩོམ་རིག ཐོག དམིགས་བསལ མཁྱེན་མྱོང ལྡན་པ ཞིག ཡིན་པ-ས ། བོད ཀྱི བྱིས་པ-འི རྩོམ་རིག དང༌  ། སྔོན་འགྲོ-འི དགེ་རྒན གྱི ཟབ་སྦྱོང༌  ། ཞེས་པ-འི རྩོམ་ཡིག གི ཁ་བྱང ཐོག ནས གསུང་བཤད མཛད ། ཁོང གི གསུང་བཤད ཀྱི འགྲོས ལས བྱིས་པ-འི སློབ་ཁྲིད ལ དམིགས་བསལ མཁྱེན་མྱོང ལྡན་པ ཞིག ཡིན་པ ར་འཕྲོད གསལ་པོ བྱུང་བ-ར མ་ཟད ། བྱིས་པ-འི སྒྲུང་དེབ མང་པོ གསར་རྩོམ གནང་བ-ས མཚོན བོད ཀྱི བྱིས་པ-འི སློབ་གསོ-འི ཐད མཛད་རྗེས ཆེ་བ-འི མི་སྣ ཡིན་པ-འི ངེས་ཤེས བརྙེས ། གསུམ་པ ནི ། ལྕེ་ནག་ཚང རྡོ་རྗེ་ཚེ་རིང ངམ ལྗང་བུ ལགས ཡིན ། ཁོང ནི བོད ཀྱི དེང་རབས རྩོམ་རིག མཁས་ཅན སྙན་གྲགས ལྡན་པ ཞིག ཡིན་པ-ས ཀློག་པ་པོ མང་ཆེ་བ-ས མཁྱེན་ངེས ཡིན ། ལྗང་བུ ལགས ཀྱིས སློབ་ལོ མ་རན་པ-འི བོད་ཕྲུག ཚོ-ས ཕ་སྐད གློག་བརྙན དང ཨང་བརྡ-འི ཤེས་སྐྱེད ཐོན་ཁུངས སྣ་ཚོགས བེད་སྤྱོད སྐོར གྱི ཐོག་མ-འི བརྟག་དཔྱད ཅེས་པ-འི རྩོམ་བྱང ཐོག ནས གཏམ་བཤད མཛད ། ཁོང གིས བོད ཀྱི སྤྱི་ཚོགས ནང ཕ་སྐད གློག་བརྙན སོགས བེད་སྤྱོད ཀྱི ཁྱབ་ཁོངས དང དེ-ས སྤྱི་ཚོགས ལ ཤུགས་རྐྱེན གང་འདྲ ཐེབས ཀྱི ཡོད་མེད ། བརྒྱུད་ལམ གང་དང་གང གི ཐོག ནས བེད་སྤྱོད བྱེད ཀྱི ཡོད་མེད བཅས གཙོ་འདོན གྱིས གླེང ཞིང༌  ། ཁོང གི དཔྱད་དོན མཐའ་དག དེང་རབས ཀྱི དཔྱད་ལུགས ལྟར ཨང་གྲངས ཀྱི ཐོག ནས གཏན་འབེབས མཛད་པ ཤ་སྟག མ་གཏོགས ། ཡིན་ཤག དང རང་ཤེད ཀྱིས ཐག་གཅོད བྱས་པ མི་འདུག ལ ། ལར ནས ཁོང གི གཤིས་ཀ-འི ཐོག ནས ཨ་མདོ-འི འབྲོག་པ-འི ཉམས གསོན་པོ ཞིག ཡོད་པ-ས ཡིན ནམ ། གང་ལྟར ཡང ཁོང གི སྐད་ཆ ཡོངས་རྫོགས བདེན་པ ཡིན་པ-འི ཡིད་ཆེས རང་བཞིན གྱིས སྟེར ཡོང་བ ཞིག འདུག བཞི་པ ནི ། ཕྲན རེ་མདོ སེངྒེ ཡིན ། ཕྲན གྱི རྩ་བ-འི ཆེད་རྩོམ གྱི ཁ་བྱང ནི གཞི་རིམ སློབ་གྲྭ-འི བོད་སྐད་ཡིག སློབ་དེབ ཀྱི བྱུང་རིམ དང འགྱུར་བ སྔ་ཕྱི-འི ཐད ཀྱི ཞིབ་འཇུག ཅེས་པ ཡིན་ཡང༌  ། ཆེད་རྩོམ འདི ཁྱབ་ཁོངས ཆེ་བ-ས དུས་ཡུན ཐུང་ངུ-འི ནང གནད་འཛོམས་པ ཞིག བཤད ཐུབ་པ མི་ཡོང་བ-ར བརྟེན ། འདི-འི ནང་གསེས ཀྱི ཚན་པ མུན་ནག ཁྲོད ཀྱི ཉི་མ-འི སློབ་གསོ ཞེས་པ-འི ཁ་བྱང ཐོག ནས གཏམ་བཤད ཞུས་པ ཡིན ། ང-འི སྐད་ཆ-འི སྙིང་དོན གཙོ་བོ ནི ། ཕྱི་ལོ དུས་རབས ཉི་ཤུ་པ-འི ལོ་རབས དྲུག་ཅུ་པ དང བདུན་ཅུ་པ-འི ནང མཁས་དབང མཛོད་དགེ ཉི་མ མཆོག གིས ། དེ སྔ ལོ་རྒྱུས ཐོག ཤེས་ཡོན སློབ་སྦྱོང གཏན ནས དར མ་མྱོང་བ ལྟ་བུ-འི མདོ་སྨད ལྷོ་རྒྱུད ཀྱི ཞིང་འབྲོག མང་ཚོགས ཁྲོད ཡིག་རྨོངས སེལ་བ ནས དབུ་བཙུགས ཏེ ། དེང་རབས སློབ་གྲྭ-འི སློབ་གསོ-འི ལམ་ལུགས ཀྱི ཐོག ནས ཤེས་ཡོན སློབ་སྦྱོང དར་སྤེལ བཏང་བ-འི ཚུལ དང༌  ། བོད་ཡིག གི སློབ་ཆུང ནས བཟུང སྟེ མི་རིགས སློབ་གྲྭ ཆེན་མོ-འི བར ཐད་ཀ-ར བགྲོད་པ-འི འགག་སྒོ གཏོར ནས དེང་རབས སློབ་གྲྭ-འི ལམ་ལུགས ཀྱི ཐོག ནས བོད ཀྱི སྐད་ཡིག གསོན་གནས ཐུབ་པ-འི ཐབས་ལམ ཇི་མཛད བཅས ཀྱི སྐོར རྩལ་འདོན གྱིས སྙན་སྒྲོན ཞུས ། ལྔ་པ ནི ། རེབ་གོང ནས ཕེབས་པ-འི བསོད་ནམས་རྡོ་རྗེ ལགས ཡིན ། ཁོང གིས རེབ་གོང ས་ཁུལ གྱི གྲོང་གསེབ བུ་གསོ་ཁང གི ཐོག་མ-འི དུས་རིམ ཞེས་པ-འི རྩོམ་བྱང ཐོག ནས གཏམ་བཤད མཛད ། ཁོང གི གཏམ་བཤད ཀྱི བརྒྱུད་རིམ ནས ཁོང གིས གྲོང་གསེབ བུ་གསོ་ཁང འཛུགས དགོས་པ-འི ཐོག་མ-འི སྐུལ་སློང དང༌  ། བར གྱི དཀའ་ཁག ད་ལྟ-འི གནས་སྟངས ཡོངས་རྫོགས གསལ་རྟོགས བྱུང་བ ན རང་བཞིན གྱིས སེམས་འགུལ ཐེབས་པ ཞིག བྱུང ལ ། ཁོང གི རང་བཞིན གཤིས་ཀ-འི ཐོག ནས མི ཤིན་ཏུ ཧུར་བརྩོན་ཅན ཞིག དང  ། ངང་རྒྱུད རིང་པོ་ཅན ཞིག ཡིན་པ-འི སྣང་ཚུལ བསྐྲུན ཐུབ་པ ཞིག འདུག་པ-ར མ་ཟད ། ཁོང གི མ་འོངས་པ-འི ལས་འཆར ཕྲན་བུ ངོ་སྤྲོད གནང་བ-འི ཐོག ནས ཁོང ཉེན་ཁ ཡོངས་རྫོགས ལ དོགས་ཟོན གནང ཐུབ་མཁན གྱི མི བརྟན་པོ དང རྣམ་དཔྱོད་ཅན ཞིག ཡིན་པ ཡང ཤུགས ཀྱིས རྟོགས ཐུབ་པ བྱུང༌  ། གོང དུ བཤད་པ ལྟར ང་ཚོ-འི Panel འདི-འི ཚོགས་སྐོང འགན་འཛིན བོད ཀྱི དེང་རབས རྩོམ་རིག མཁས་ཅན རྒན པདྨ་འབུམ ལགས ཡིན་པ-ས ། ཁོང གིས མཇུག་སྡོམ གསུང ཤིན་ཏུ བསྡུས་པ ཞིག གིས ཚོགས་འདུ གྲོལ ། ང་ཚོ-འི བཞུགས་མོལ ཚོགས་འདུ ལ མཉམ་ཞུགས གནང་མཁན བོད ནས ཕེབས་པ དང༌  ། ཕྱི་རྒྱལ ཁག ནས ཕེབས་པ ། རྒྱ་གར ནས ཕེབས་པ ། ཉི་ཧོང སོགས ཨེ་ཤི་ཡ-འི རྒྱལ་ཁབ གཞན་དག ནས ཕེབས་པ བཅས བསྡོམས་པ འི མི ལྔ་བཅུ མ་ཟིན ཙམ ཡོད ཚོད འདུག ཕྱི ཟླ ༦ ཚེས ༢༣ ཉིན གྱི ཕྱི་དྲོ རྒྱལ་སྤྱི-འི བོད་རིག་པ-འི ཚོགས་ཆེན གྱི ཚོགས་གཙོ རང་འཇགས ཐོག རྒྱུན་ལས བཅུ་གཉིས གསར་འདེམས བྱས ། ཕྲན ཡང བསྟུད་མ-ར ཚོགས་ཞུགས ཐེངས་མ གཉིས བྱས་པ-ས ཚོགས་འདུ-འི སྒྲིག་གཞི ལྟར རྒྱལ་སྤྱི-འི བོད་རིག་པ-འི ཚོགས་ཆེན གྱི ཚོགས་མི-ར གྱུར ཅིང༌  ། ཚོགས་གཙོ དང རྒྱུན་ལས འོས་འདེམས ཀྱི ཐོབ་ཐང ཡོད་སྟབས འོས་འདེམས ཀྱི ཆ་ཤས བླངས་པ ཡིན ། རྒྱུན་ལས འོས་འདེམས སྐབས བོད ཀྱི སྐད་ཡིག དང རིག་གཞུང ལ མཁྱེན་རྒྱ ཡོད་པ-འི ཐོག ཚོགས་འདུ གོ་སྒྲིག ལ ཉམས་མྱོང་ལྡན ཞིང ཕྱི-འི སྐད་ཡིག གི ཆ་རྐྱེན འཛོམས་པོ ཡོད་པ-འི བོད་མི འགའ་ཤས རྒྱུན་ལས ལ འདེམས ཐུབ་པ-འི རེ་བ བྱས ། འོས་ཤོག གི གྲུབ་འབྲས ཐོན་པ-འི སྐབས ཐོག་མ-འི འདོད་པ བཞིན བྱུང མི་འདུག ཀྱང༌  ། རྡ་ས-ར རྟེན་གཞི བྱས་པ-འི ཨ་མྱེ རྨ་ཆེན བོད ཀྱི རིག་གཞུང ཞིབ་འཇུག་ཁང གི འགན་འཛིན ལོ་རྒྱུས མཁས་དབང རྒན བཀྲ་ཤིས་ཚེ་རིང ལགས དང༌  ། དབྱིན་ཡུལ དུ རྟེན་གཞི བྱས་པ རྩོམ་རིག འབུམ་རམས་པ མདའ་ཚན་པ བླ་མ་སྐྱབས སོགས བོད་རིགས འགའ་ཤས འོས་འདེམས བྱུང འདུག་པ-ས སྤྲོ་བ བརྟས ། ༼་་་་་་་་་མུ འགོད ། ༽