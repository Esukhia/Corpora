རྒྱལ་སྲས སྦལ་པ ། སྔ་མོ སྔོན གྱི དུས སུ མི་རྣམས ཀྱིས རང་གི རེ་བ ཐམས་ཅད འགྲུབ ཐུབ ཀྱི ཡོད་པ རེད ། སྐྱེ་བོ འི ཡིད་སེམས ཡོངས་སུ ཕྱོགས ས འི དུས་རབས དེའི ནང གོང་མ ཞིག ཐོན་པ དེ ནི རྫིག ཅིང དཔའ་ཉམས་དོད་པ དང  ། ཁོང ལ མཛེས་སྡུག ཡིད་དུ་འོང་བ འི བུ་མོ ཁ་ཤས ཡོད་པ དེ་ཚོ འི ནང་ནས མི་ཚོ ས དགའ་ཤོས བྱ་ཡུལ ནི བུ་མོ ཆུང་ཤོས དེ རེད ། བུ་མོ དེ་ནི ནམ་མཁའ འི ལྷ་མོ ནང་བཞིན མཛེས་པ ས ཀུན གྱིས བསྔགས་བརྗོད བྱེད ཅིང  ། ཉི་མ ས མཐོང ཡང ཕྲག་དོག བྱེད །  ། གོང་མ འི ཕོ་བྲང གི ཕྱི་ན སྟུག་ཅིང་དབེན་པ འི ནགས་ཚལ ཞིག ཡོད་པ དང  ། ནགས་ཚལ ཁྲོད ཀྱི ཆུ་རྫིང དང ཉེ་བ འི ས ར ཏོན ཤིང་སྡོང་རྒན ཞིག ཡོད ། ཏོན་ཤིང་སྡོང་རྒན དེ་ནི ལོ ཧ་ཅང མང་པོ ཕྱིན ཞིང  ། ཆུ་རྫིང གཏིང་རིང ནང གི ཆུ དེ་ཡང ལོ་བརྒྱ ཕྲག ཁ་ཤས རྒྱུགས ཡོད་པ རེད ། ཚ་ངད ཆེ་བ འི ཉིན་མོ ར ། ལྷ་ཅིག ཆུང་ཆུང རྟག་པ ར གཅིག་པུ ནགས་ཚལ ནང་ལ ཕྱིན ཏེ ། ཏོན་ཤིང་སྡོང་རྒན དེའི བསིལ་གྲིབ འོག ཏུ སྡོད་པ དང  ། བུ་མོ དེའི དགའ་དད་ཆེ་ཤོས ནི ལག ནང གི གསེར་རིལ མཁའ ལ འཕངས ནས དེ ལ བསྐོར བཞིན རྩེད་མོ རྩེ རྒྱུ དེ ཡིན ཞིང  ། དེ་ཡང བུ་མོ དེ སེམས་པ མ་སྐྱིད་པ བྱུང་ན གཞི་ནས དེ་ལྟར བྱེད་པ རེད །  ། དེ ཉིན སེམས་པ འཁྲུག་པ འི དོན ཞིག་གིས རྐྱེན བྱས་ནས ལྷ་ཅིག ཆུང་ཆུང གིས གསེར་རིལ ལ རྩེད་མོ རྩེ བཞིན ཡོད་པ དང  ། གཟབ་གཟབ མ་བྱས་པ ར གསེར་རིལ དེ སིར་སྒྲ དང བཅས ཆུ་རྫིང གཏིང་རིང ནང ལྷུངས ནས རིག་རྒྱུ མེད་པར གྱུར ། དེས་ན ལྷ་ཅིག ཆུང་ཆུང སེམས་འཚབ ནས གཏིང་མཐའ མི་མངོན་པ འི ཆུ་རྫིང གཏིང་རིང ལ བལྟ བཞིན མིག་ཆུ ཤོར ། དེ ཡི ཚེ་ན སྐད་སྒྲ ཞིག་གིས ཀ་ཡེ ། ཁྱེད་རང ཐུགས་སེམས་སྐྱོ་མདོག ཁ་པོ འདི་འདྲ བཤུམ དོན ག་རེ རེད ལགས ། ཡང་སྙིང གནས་ཚུལ ག་རེ ལྷག སོང་ངམ ཞེས འབོད་པ བུ་མོ ས གློ་བུར ཐོས ། ལྷ་ཅིག ཆུང་ཆུང གིས བྲེལ་འཚུབ ངང གཏམ སྨྲ མཁན དེ་ཡང་སྙིང སུ ཡིན དང  ། དེ གང དུ་ཡོད མིན ཕྱོགས་བཞི ར བཙལ ། གློ་བུར སྦལ་པ ཆེན་པོ ཞིག ཆུ ནས ཐོན་ཡོང་བ དེ་ནི པགས་པ ལྗང་ཁུ ཡིན་པ དང  ། མིག ཆེ ཞིང  ། ཁ ནས ཅི་ཞིག བར་མེད སྨྲ་བ ར བྱེད །  ། ལྷ་ཅིག ཆུང་ཆུང གིས དགོད བཞིན ། ཀ་ཡེ གཉན་དཔོན སྦལ་པ ལགས ། ཁྱེད་རང ག་འདྲ ཟེར མཆོངས ཡོང ངམ ། ངས ད་གིན གཟབ་གཟབ མ་བྱས་པ ར གསེར རིལ ཆུ རྫིང གཏིང་རིང ནང ལྷུངས ནས ། ད རྙེད ཀྱི མི་འདུག ཅེས དེ་ལ བཤད །  ། སྦལ་པ ས འོ ད ངས ཧ་གོ སོང  ། ཁྱེད་རང བཤུམ མི་དགོས ། དེ་དག ཚང་མ ང ལ བློས འཁེལ་ཅིག ངས ཐབས་ཤེས བཏང ཆོག ཡིན་ན འི ངས གསེར་རིལ ཁྱེད ལ ཕྱིར་འབུལ ཐུབ་ན ། ང འི དྲིན ཇི་ལྟར འཇལ མིན ཁྱེད་ཀྱི ས སྔོན་ནས ང ལ ཁས་ལེན དགོས ཞེས བཤད ། ལྷ་ཅིག ཆུང་ཆུང གིས གྲོགས་བཟང ལགས ། གལ་སྲིད ཁྱེད་ཀྱི ས དངོས་གནས ང ལ གསེར་རིལ ལེན རོགས གནང ན ། ཁྱེད ལ གོས སྙིང་རྗེ་པོ དང  ། རྩ་ཆེ འི ཕ་ལམ ཡང་ན ང འི མགོ ལ གྱོན་པ འི གསེར གྱི ཅོད་པན སོགས ག་རེ དགོས་ན འང ངས ཚང་མ ཁྱེད ལ ཕུལ ཆོག ཅེས བཤད །  ། སྦལ་པ ས ལྷ་ཅིག ཆུང་ཆུང ལ ཡང་བསྐྱར སྨྲས་པ ། ཁྱེད་ཀྱི མུ་ཏིག དང  ། ཕ་ལམ ལ སོགས་པ ང ལ མི་དགོས ། ང འི རེ་བ ར ཁྱེད་ཀྱི ས ང འི སྙིང་གྲོགས བྱས ཏེ ། རྗེས་མ ང་གཉིས འཚོ་བ མཉམ སྐྱེལ གནང་རྒྱུ དང  ། ཟས ཟ་བ དང  ། ཕྱི་ལ རྩེད་འཇོ ར རོལ་བ སོགས ཅི བྱེད ཀྱང ང གཉིས མཉམ་གནས བྱེད་དགོས ། མཚན་མོ ད་དུང ང ཁྱེད མཉམ་དུ ཉལ་ཁྲི གཅིག སྟེང ཉལ ནས གཞན དང མི་འདྲ་བ འི འཚོ་བ ར ལོངས སུ སྤྱོད རྒྱུ ཡོང་བ བྱེད དགོས བསམ གྱིས ། གལ་སྲིད ཁྱེད ཀྱི ས ང འི བསམ་འདུན དེ་དག བསྐོངས་ན ། ངས ལམ་སེང ཆུ འི ནང འཛུལ ཏེ ། ཁྱེད་ཀྱི གསེར་རིལ ཕྱིར བླངས ནས ཕྱག ཏུ ཕུལ་བ ས ཆོག ཅེས བཤད །  ། ལྷ་ཅིག ཆུང་ཆུང དགའ ཐག་ཆོད ནས ། འོ་ཡ ། ངས ཁྱེད་ཀྱི རེ་བ བསྒྲུབ ཆོག ཁྱེད་ཀྱི ས གསེར་རིལ ཆུ འི ནང་ནས བཏོན ཏེ ང ལ སྤྲད ན ། ཁྱེད་རང གི བསམ འདུན ཡོངས་རྫོགས ངས བསྒྲུབ ཆོག ཅེས སྐད བརྒྱབ ། ལྷ་ཅིག ཆུང་ཆུང གི ཁ ནས དེ་ལྟར བཤད་པ ཙམ་ལ ས སེམས་ནང འདི་འདྲ བྱེད་འདོད་མེད པར དེའི ཡིད་ལ ། མདོག་ཉེས ལ ལྐུགས རྟགས དོད་པ འི སྦལ་པ ཆེན་པོ ཁྱོད ཀྱི ས འུད་ཤོབ ཁོ་ན ཤོད རྒྱུ དང  ། ཉིན་ལྟར ཆུ་རྫིང ནང སྐད ཆེན སྒྲོག རྒྱུ ཤེས་པ ཙམ རེད ། ངས ཁྱེད འདྲ འི སྙིང་གྲོགས བྱེད ག་ལ་སྲིད སྙམ །  ། ལྷ་ཅིག ཆུང་ཆུང གི གཏམ ལ སྦལ་པ ཡིད་ཆེས ནས ། ཆུ་རྫིང གཏིང་རིང ནང མཆོངས ཏེ གསེར་རིལ འཚོལ་བ ར བསྐྱོད ། འཁྱུག་ཙམ ལས་མ འགོར་བ ར སྦལ་པ ས གློ་བུར ཆུ ནས ཐོན ཏེ ཁ ནང འཁྱེར་བ འི གསེར རིལ དེ ཏོན་ཤིང་སྡོང་རྒན འོག གི སྤང སྟེང བཞག ལྷ་ཅིག ཆུང་ཆུང གིས གསེར་རིལ མཐོང་བ དང འཕག་མཆོངས རྒྱག གིན དེ བསྒྲུག རྒྱུ བྱུང རྗེས ཁ་ཕྱི ར སློག ནས བྲོས ཕྱིན །  ། སྦལ་པ ས ང བསྒུག དང  ། ང བསྒུག དང  ། ཁྱེད་ཀྱི ས ང ཡིན ཅིག མཉམ་དུ འཁྲིད དགོས ། ངས ཁྱེད་ཀྱི རྗེས ཟིན གྱི མི་འདུག ཁྱེད ག་ལེ ར ཐད དང ཞེས སྐད ཆེན་པོ ས བོས །  ། སྦལ་པ ས རྒྱབ ནས བར་མེད བོས ཀྱང  ། ལྷ་ཅིག ཆུང་ཆུང གིས ཕྱིར མིག ཙམ ཡང མ བལྟས་པ ར སྔར་བཞིན མདུན ལ རྒྱུགས ཕྱིན་པ ས ། སྦལ་པ སེམས་པ འཚབ ཅིང ཐབས་ཟད ངང ཀོང་ཇོ ཆུང་ཆུང མཁར་རྫོང ཕྱོགས སུ ཤར་རེ ར རྒྱུགས འགྲོ་བ ར བལྟ བཞིན ཉབ་བེ་ཉོབ་བེ ར ཆུ་རྫིང གཏིང་རིང ནང ལོག དགོས ཐུག ལྷ་ཅིག ཆུང་ཆུང གིས སྦལ་པ དེ དངོས་གནས གཏིང་བརྗེད ཕྱིན །  ། ཉི་མ གཅིག ཕྱིན་པ དང  ། གོང་མ འི ཕོ་བྲང གི ཞི་དྲག་དཔོན་རིགས ཆེ་ཆུང སྣ་ཚོགས ལྷ་ཅིག ཆུང་ཆུང དེ ལྷན་དུ གསོལ ཚིགས བཞེས བཞིན ཡོད ། གློ་བུར རྡོ ཀ་མ་རུ་པ འི སྐས ནས འཛེགས བཞིན རྒྱལ་སྒོ འི ཕྱོགས སུ གོག་བགྲོད བྱེད་མཁན ཡོད་པ འདྲ་བ འི ཚགས སྒྲ ཞིག གྲགས ལ ། སྒོ བརྡུང་བ འི ཏིང་སྒྲ གྲགས་ཤིང  ། སྒོ འི ཕྱི ནས ལྷ་ཅིག ཆུང་ཆུང ལགས ། མགྱོགས་པོ སྒོ འཕྱེ དང  ། ང ཁྱེད དང དགོང་ཟས མཉམ་ཟ བྱེད་དགོས ཡོད་ཅེས སྐད བརྒྱབ ། དེ་དུས གསེར གྱི སྡེར་མ འི ནང་ནས ཟས ཟ བཞིན་པ འི ལྷ་ཅིག ཆུང་ཆུང གིས ཡར་ལངས ཏེ རྒྱལ་སྒོ འི ཁ ར ཡོང ནས སྒོ འཕྱེ མ་ཐག ཏུ སྦལ་པ ཆེན་པོ ཞིག རྒྱལ་སྒོ འི འཁྲིས ན བསྡད ནས ། བུ་མོ ར བལྟས ཏེ ཀྭ་ཀྭ ཞེས སྐད་སྒྲ སྒྲོག་པ མཐོང  ། ལྷ་ཅིག ཆུང་ཆུང སྐྲག ཐག་ཆོད ནས ལམ་སེང སྒོ་བརྒྱབ་པ དང  ། འདར་སིག་སིག ངང རང་ཉིད་ཀྱི སྡོད་གནས སྟེང དུ ལོག ཅིང  ། སེམས་ནང དངངས འཚབ ལངས ། རང་གི བུ་མོ དྲན་ཤེས འཁྲུག་པ ལྟར་སྣང་བ གོང་མ ས མཐོང་ན ས ། དེའི འཁྲིས་སུ ཕྱིན ཏེ སྨྲས་པ །  ། པ་ཕ འི བུ་མོ ། ད་གིན ཕྱི ནས ཅི་ཞིག མཐོང བྱུང ངམ ། རང ལོག ཡོང་དུས འདི་འདྲ ཆགས་པ ག་རེ བྱས་པ རེད ། ལྟོས དང རང སྐྲག བྱས ། ཡང་སྙིང གནས་ཚུལ ག་རེ བྱུང་སོང ངམ ཞེས བཤད །  ། ལྷ་ཅིག ཆུང་ཆུང གིས འཚབ་འཚུབ ངང  ། གནས་ཚུལ ཚབས་ཆེ་བ ཅི མེད ། ད་གིན གུས་མོ ས སྒོ ཕྱི ནས སྦལ་པ ཆེན་པོ སྐྱུག་མེར སློང་མཁན དེ མཐོང བྱུང ཞེས ཞུས་པ རེད །  ། སྦལ་པ དེ་རང སྒུལ གྱིས འདིར ག་འདྲ་སེ ཡོང་བ ཡིན་ནམ ། དེ་ག རེ བྱེད་པར ཡོང་བ ཡིན་ནམ །  ། ལྷ་ཅིག ཆུང་ཆུང གིས ཁ་ས ནགས་ཁྲོད དུ བྱུང་བ འི གནས་ཚུལ ཡོངས་རྫོགས གཅིག་གཅིག གཉིས་གཉིས བྱས་ནས ཡབ ལ ཞུས ། ཁ་སང གུས་མོ གཅིག་པུ ཆུ་རྫིང གཏིང་རིང འཁྲིས ཀྱི ཏོན་ཤིང་སྡོང་རྒན འོག ཏུ གསེར རིལ ལ རྩེད་མོ རྩེ་བ ར ཕྱིན་པ ས ། གཟབ་གཟབ མ་བྱས་པ ར གསེར རིལ ཆུ འི ནང ཟག སོང  ། གུས་མོ འཚབ ནས ངུ ཤོར་བ ས སྦལ་པ དེ སླེབས བྱུང  ། གལ་སྲིད སྦལ་པ དེས ཆུ་རྫིང ནང འཛུལ ཏེ གསེར་རིལ ཕྱིར བཏོན ནས གུས་མོ ར སྤྲོད ཐུབ་ན ། གུས་མོ ས ཁོ འི བསམ་འདུན བསྐོངས ཏེ ཁོ འི སྙིང་གྲོགས བྱ་རྒྱུ ཁས་བླངས་པ ཡིན ། དེ་རིང ཁོ དངོས་གནས འདིར ཡོང ནས ། གུས་མོ ཁོ དང མཉམ་དུ སྡོད དགོས ཡོད ཅེས ཨུ་ཚུགས རྒྱག གིས ཞེས ཞུས ། གཏམ་བཤད མ ཚར གོང སྒོ བརྡུང་སྒྲ སླར་ཡང གྲགས་པ དང  ། སྦལ་པ ས སླར སྨྲས་པ །  ། ང འི བརྩེ་བ འི ལྷ་ཅིག ཆུང་ཆུང ལགས ། ཁྱེད་ཀྱི ས ང མགྱོགས་པོ ནང་ལ གཏོང རོགས གནང  ། ང ནི ཁྱེད ལ བརྩེ ཤོས ཀྱི གྲོགས་པོ ཡིན ། ཁྱེད་ཀྱི ས མགྱོགས་པོ སྒོ འཕྱེ རོགས གནང  ། ཁ་སང བྱུང་བ འི གནས་ཚུལ དེ ཁྱེད་ཀྱི ས བརྗེད སོང ངམ ། ཁྲོན་པ གཏིང་རིང དེའི འཁྲིས་སུ ། ཁྱེད་ཀྱི གསེར་རིལ ཆུ ནང ལྷུངས ། ཁྱེད ལ གསེར་རིལ རག་ན ང འི བསམ་འདུན བསྐོང རྒྱུ ཁས་བླངས་པ ཁྱེད་ཀྱི ས བརྗེད སོང ངམ ཞེས སྐད བརྒྱབ །  ། གོང་མ ས སྦལ་པ འི གཏམ ཐོས རྗེས ལྷ་ཅིག ཆུང་ཆུང ལ གཏད ནས ། རང་གི ས འགྲིག མི་འདུག གཞན གྱིས རང ལ གསེར་རིལ ལེན རོགས བྱས་ན ། རང་གི ས ངེས་པར་དུ གཞན གྱི རེ་བ བསྒྲུབ དགོས རེད ། བྱས་ཙང མགྱོགས་པོ སྒོ འཕྱེ ནས སྦལ་པ ཕོ་བྲང ནང ཐོངས ཤིག ཅེས བཤད ། དེས་ན ངོ་ཚ ས གནོངས་པ འི ལྷ་ཅིག ཆུང་ཆུང ལབ་ཡ མེད་པར གྱུར ནས ། སྦལ་པ ཕོ་བྲང ནང གཏོང་དགོས བྱུང་བ དང  ། སྦལ་པ ས དགའ་ཚོར ངང འཕག་མཆོངས རྒྱག བཞིན ལྷ་ཅིག ཆུང་ཆུང ལྷན་དུ གོང་མ འི འཁྲིས་སུ བསྡད ། རྗེས་སུ སྦལ་པ ས ང ཁྱེད་རང གི འཁྲིས་སུ སྡོད དགོས ཡོད ཅེས སྐད བརྒྱབ །  ། ལྷ་ཅིག ཆུང་ཆུང དེ མ ཉིད དུ ལུས ཡོངས འདར ལ འཇིགས ཤིང སྐྲག་པ ར གྱུར ། གོང་མ ས སྦལ་པ དེ བུ་མོ འི འཁྲིས་སུ འཇོག དགོས་པ འི བཀའ བཏང  ། ལྷ་ཅིག གིས སྦལ་པ དེ པང དུ བཏབ ནས མོ་རང གི སྡོད་གནས ཐོག བཞག ཀྱང སྦལ་པ དེ ད་དུང དགའ་པོ དེ་ཙམ མ་བྱུང་བ ར སྒྲོག་ཙེ འི སྟེང འཛེགས ཏེ ། ཁྱེད་ཀྱི གསེར གྱི སྡེར་མ དེ ང ལ མགྱོགས ཙམ སྤྲོད རོགས གནང  ། ང ཁྱེད དང མཉམ་དུ དགོང་ཟས ཟ གི ཡིན ཞེས ལྷ་ཅིག ལ སླར་ཡང སྨྲས ། ཡིད རྨུགས ཀྱིས མནར་བ འི ལྷ་ཅིག ཐབས གཞན་མེད པར གསེར གྱི སྡེར་མ དེ སྦལ་པ ར སྤྲོད དགོས འཐུག བཀྲེས་ལྟོགས ཀྱིས མནར་བ འི སྦལ་པ ས དགོང་ཟས ཁ འཛག་འཛག བརྒྱངས ནས ཟ་བ ར བྱེད ཀྱང  ། ལྷ་ཅིག ཆུང་ཆུང དེ སྐྱུག་པ ཤོར་གྲབས བྱེད་པ ས ཟས མིད་པ ར མ ཕྱིན ། མཐའ་མར སྦལ་པ གྲོད་ཁོག རྒྱགས་པ དང  ། དེས ཨ་ཙི ། ང ད་ལྟ གྲོད་ཁོག རྒྱགས་དྲག་བྱས གོམ་པ ཡང སྤོ མི་ཐུབ་པ བྱེད ཀྱི འདུག་ལ ། དཀའ་ལས ཞེ་དྲག ཁག གི འདུག ཁྱེད་ཀྱི ས ང ཁྱེད་རང གི ཉལ་ཁྲི འི སྟེང ཉལ དུ འཇུག རོགས གནང  ། མ་ཟད ཁྱེད་རང ཡང ང པང ལ བཏབ ནས མཉམ་དུ ཉལ དགོས ཡོད་ཅེས ཡང་བསྐྱར བཤད །  ། ལྷ་ཅིག ཆུང་ཆུང གིས གཏམ དེ ཐོས་པ དང ངུ ཤོར ། སྦལ་པ ཆེན་པོ དེ དང མཉམ་དུ ཉལ རྒྱུ ཕར་ཞོག དེ་ལ རེག ཙམ བྱས་ན འང བུ་མོ དེ སྐྲག སྟེ སྙིང་ཁ ནས ཐོན གྲབས བྱེད ། དེ་དུས གོང་མ ས ལྷ་ཅིག ཆུང་ཆུང ལ ། ཐོག་མར གཞན གྱིས རང ལ རོགས ཅི་ཐུབ བྱས ཡོད་པ ས ། རང་གི ས དྲིན་ལན་ལོག འཇལ མ་བྱེད ཅིག སྦལ་པ འདི མདོག་ཉེས་པོ ག་འདྲ ཡོད་ན འི དེ་ལ་ཡང བརྩི་འཇོག བྱེད་དགོས རེད ད ཞེས བཤད །  ། ཡབ ཀྱི གཏམ དེ ཐོས རྗེས ལྷ་ཅིག ཆུང་ཆུང གིས སྦལ་པ དེ པང ལ བཏབ ནས སྐས་འཛེགས ཕྱོགས སུ བསྐྱོད དེ ། རང་གི ཁང་པ འི ནང སླེབས རྗེས གཡུགས ཐེངས་གཅིག ལ སྦལ་པ དེ ཁང་པ འི ཟུར ཁུག ཏུ གཡུགས ། འོན་ཏེ བུ་མོ དེ ཉལ་ཁྲི འི སྟེང འཛེགས ནས ཉལ རྩིས བྱེད དུས སྦལ་པ ས གྱང ཟུར ནས ལྷ་ཅིག གི ཉལ་ཁྲི འི སྟེང མཆོངས ཏེ ། ང དཀའ་ལས ཁག བྱུང  ། ཁྱེད་ཀྱི ས ང པང དུ བཏབ ནས མཉམ་དུ ཉལ དགོས ཡོད ། མ་ཟད ད་ནས་བཟུང ཁྱེད ང དང མ་འབྲལ མ་གཏོགས ཁྱེད་ཀྱི ཡབ ཀྱིས མཁྱེན་ན ཡང་ཡེ ཁྱེད ལ བཀའ་བཀྱོན གནང གི རེད ཅེས བཤད །  ། དེ་དུས ལྷ་ཅིག ཆུང་ཆུང ཁོང་ཁྲོ ཟ་ཐག་ཆོད དེ སྦལ་པ འི རྐང་པ གཉིས ནས བཟུང སྟེ ཤེད ཀྱིས གྱང ལ བརྡབས ནས སྦལ་པ དེ གསོད དགོས བསམས་པ རེད །  ། ཁྱོད་ཀྱི ས ང ཁོང་ཁྲོ ས གསོད་པ འདུག ལྟས་ངན མདོག་ཉེས་པ ཁྱོད མགྱོགས ཙམ ཤི་བ ཤོག །སྦལ་པ ས ལ ལྷུང་བ དང  ། གློ་བུར རྒྱལ་སྲས རྫིག ཅིང དཔའ་ཉམས དོད་པོ ཞིག ལ གྱུར ། དེ ཡི སྐྲ་ལོ མནག ཅིང སྣུམ་པ དང  ། མིག གཉིས དྭངས ལ འོད དང ལྡན ཞིང  ། གདོང ལ འཛུམ་མདངས རབ ཏུ རྒྱས ། རང་གཟུགས སླར་གསོས་པ འི རྒྱལ་སྲས ཀྱིས རང ལ འཕྲད་པ འི གནས་ཚུལ དག ལྷ་ཅིག ཆུང་ཆུང ལ ཚར་གཅིག བཤད་པ སྟེ ། མི་རིང་བ འི སྔོན དུ རྒྱལ་སྲས ལ འཇིགས་རུང མོ་མ རྒན་མོ ཞིག་གིས མཐུ་ངན བཏང ཞིང  ། ལྷ་ཅིག ཆུང་ཆུང འཕྲད ན གཞི་ནས ཁོ འི ལུས སྟེང་གི མཐུ་ངན གྱི གནོད་པ སེལ ཐུབ སྟེ ཆུ་རྫིང གཏིང་རིང ནང་ནས བྲོས ཐར གྱི རེད ཅེས རྒྱལ་སྲས ལ བཤད་པ རེད ། རྒྱལ་སྲས ལ འཕྲད་པ འི གནས་ཚུལ དེ རྗེས་སུ གོང་མ ས ཀྱང མཁྱེན ནས ། ལྷ་ཅིག དང རྒྱལ་སྲས དེ ཚེ་གང གཏན་གྲོགས བྱེད དུ འཇུག རྒྱུའི བཀའ ཞིག བཏང་བ མ་ཟད ། ལྷ་ཅིག ལ ཉིན་གཉིས་པ ར རྒྱལ་སྲས ལྷན་དུ ཁོ་ཚོ འི རྒྱལ་ཁབ ལ ལོག དགོས་པ འི བཀའ བཏང  ། ཉིན་གཉིས་པ ར ནམ ཐོག་མར གསལ་བ དང  ། གོང་མ འི ཕོ་བྲང གི ཕྱི་ན རྟ་ཕོ བརྒྱད ཀྱིས འདྲུ་བ འི ཤིང་རྟ་འཁོར་ལོ ཆེན་པོ ཞིག སྔ་པོ ནས བཞག ཡོད་པ དང  ། རྟ མགོ འི སྟེང ན ཕྲ ཞིང རིང་བ འི གཡང་ཏྲི དཀར་པོ ལྟར གྱི སྤུ ནི འཁྲུག འཁྲུག གཡོ ཞིང  ། རྟ ཡི སྒལ་པ འི སྟེང་གི རྟ་ཆས ལས ནི གསེར་འོད ཆེམ་ཆེམ འཚེར ། བློ་དཀར གཞུང་དྲང ཅན གྱི ཞབས་ཕྱི ཧེང་རུད ཟེར་མཁན ཞིག ཤིང་རྟ་འཁོར་ལོ འི རྒྱབ ན ཡོད ། ཁོ འི རྗེ་བོ སྟེ རྒྱལ་སྲས མཆོག སྦལ་པ ར གྱུར་པ ནས བཟུང  ། ཁོ འི སྙིང་ག ས གྲབས བྱེད ཅིང  ། ཁོས སོ་སོ འི ཉམས་ཞན སྙིང དེ མི འཐོར་བ འི ཆེད་དུ ལྕགས་ཤན གསུམ བཙལ ནས རེ་རེ བཞིན བྲང སྟེང བསྡམས་པ རེད །  ། རྒྱལ་སྲས གཞོན་ནུ ས ནམ་མཁའ འི ལྷ་མོ ལྟར མཛེས་པ འི ལྷ་ཅིག ཤིང་རྟ་འཁོར་ལོ ར བསྐྱོན ནས རང་གི རྒྱལ་ཁབ ཕྱོགས སུ ཕྱིན ། ཧེང་རུད རྗེས་སུ དམ་པོ ར འབྲངས ཡོང ཞིང  ། རང་གི རྗེ་བོ དང བཙུན་མོ ར བཀུར་བསྟི ཞབས་ཏོག ཚགས སུ འཚུད་པ ཞུས ། ཤིང་རྟ་འཁོར་ལོ དལ་བུ ར བསྐྱོད་པ དང  ། གློ་བུར ཁོ་ཚོས ཆག་གྲུམ ཤོར འདྲ འི ཚགས་སྒྲ གསལ ལ་མ གསལ ཞིག ཐོས་པ དེ་ནི ཅ་དངོས ཤིག ཁ འཕྱེ་བ དང གཉིས་སུ་མེད ། ཤིང་རྟ་འཁོར་ལོ སྔར་བཞིན མུ་མཐུད མདུན་བསྐྱོད བྱེད ཀྱང  ། ཆག་གྲུམ ཤོར སྒྲ གཅིག་རྗེས་གཉིས་མཐུད ངང གྲགས་པ ས འཁོར སྒྲོམ ནང གི རྒྱལ་སྲས མཆོག དང བཙུན་མོ འི བསམ་པ ར ཤིང་རྟ་འཁོར་ལོ ར སྐྱོན་ཤོར རམ སྙམ མགོ བརྙངས ནས བལྟས་པ ས ། ད བྱེད དུས་དེ ནི རྒྱལ་སྲས ལ ལྷ་ཅིག རྙེད་པ མ་ཟད ། རང་གཟུགས སླར་གསོས་པ ཞབས་ཕྱི ཧེང་རུད ཀྱིས མཐོང་བ ས སེམས་ནང ཧ་ཅང དགའ་པོ བྱུང སྟེ ། ཁོ འི བྲང སྟེང བསྡམས་པ འི ལྕགས་ཤན དེ གསུམ ཡང རང་བཞིན གྱིས ཆད་པ ཞིག ཡིན་པ གཞི་ནས ཤེས སོ ། །།།