བོང་བུ ར བཅིབས་པ འི རྒྱལ་བོ ། གནའ་སྔ་མོ ཞིག ལ རྒྱལ་བོ ཞིག ཡོད་པ དང ཁོ་རང ལོ་རེ ར བཞིན རང གི མངའ་ཁོངས ཀྱི ས་གནས དག ཏུ བརྟག་དཔྱད ལ ཕེབས བཞིན ཡོད་པ ས ། ལོ ཞིག ཁོ རྫོང ཞིག ལ བོང་བུ ར ཞོན ནས བརྟག་དཔྱད དུ ཕེབས་པ རེད ། ཉིན ཞིག གི དགོང་ཁ ར ། ཁོ ས རྒན་མོ མ་བུ གཉིས ལ གནས་ཚང གཡར ཏེ ཞག འདུག བྱས་པ དང ས་གནས ཀྱི གནས་ཚུལ དག དྲིས་པ ལ ། རྫོང དེ འི རྫོང་དཔོན གྱིས ཁྲིམས་འགལ གྱི སྲིད་ཇུས ཤིག བཙུགས ཡོད་པ འདི ལྟ སྟེ ། ཤ བཙོང་བ ལ རྒྱ་མ ས མི་འཇལ ཞིང ཤ ཁེར་གཞོག མ་གཏོགས ཉིས་གཞོག མི་བྱེད་པ ར ། འབངས ལ མནར་གཅོད རྐྱང་རྐྱང གཏོང བཞིན ཡོད་པ སོགས རྣ ར སོན་པ ས ། རྒྱལ་བོ ས འབངས རྣལ་མ ཞིག ལ བརྫུས ཏེ ཤ ཉོ རུ སོང  ། དེ་ནས རྒྱལ་བོ ས ཤན་པ ལ དངུལ ཀྱི ཁ་གྲངས བཤད དེ ཤ ཉོ་བ བརྩམས་པ ན ། ཤན་པ ས གྲི ས གཞོག ཐེངས་གཅིག གིས ཤ དུམ་བུ ཞིག བཅད དེ བྱིན་པ ན ། རྒྱལ་བོ ས ཁྱོད་ཀྱི ཤ ནི ང འི དངུལ་དོད དུ མི་འདང ཞེས ལབ་པ ན ། ཤན་པ ས ཤ ཁེར་གཞོག མ་གཏོགས ཉིས་གཞོག མེད་པ རྫོང་དཔོན གྱི ཐག་བཅད་པ འི ལུགས ཡིན ཞེས ལན བཏབ ། དེ་བས རྒྱལ་བོ ས ཀྱང ཁུག་མ འི ནང དུ ལག་པ གཏོང ཐེངས་གཅིག གིས དངུལ འགའ བླངས ཏེ ཤ་རིན དུ བྱིན་པ ན ། ཤན་པ ས དངུལ མི་འདང་བ ར འདུག ཅེས བཤད་པ ར ། རྒྱལ་བོ ས ཁྱེད ལ ཤ ཁེར་གཞོག མ་གཏོགས ཉིས་གཞོག མེད་པ འི སྲོལ ཡོད་ན ། ང ས ཀྱང རིན ཁེར་རྩིས མ་གཏོགས ཉིས་རྩིས མི་བྱ ཞེས ལན བཏབ ། དེ་བས ཤན་པ མ་རངས་པ ར རྫོང་དཔོན ལ ཞུ་གཏུག བྱས་པ ས ། རྫོང་དཔོན གྱིས འབངས ལ བརྫུས་པ འི རྒྱལ་བོ དེ ངོ་ལོག་པ ར བསྙད བཏགས ཏེ བཙོན དུ བཟུང་བ རེད ། རྒྱལ་བོ བཙོན དུ བཞུགས་པ འི སྐབས སུ ། ཁོང ལ དེ་སྔོན གནས་ཚང གཡར་བ འི རྒན་མོ མ་བུ གཉིས་ཀ ས ཉིན བཞིན དུ ཁ་ཟས བསྐྱལ ཅིང  ། ཉིན་ཞིག རྒན་མོ མ་བུ གཉིས ཀྱིས ཟས བསྐྱལ་བ འི ལམ་བར དུ འབངས ལ བརྫུས་བ འི རྒྱལ་བོ དེ སང་ཉིན གསོད་པ འི བརྡ་སྦྱོར སྦྱར་བ མཐོང་བ ས མྱུར ཏུ རྒྱལ་བོ ར ཞུས་པ དང  ། རྒྱལ་བོ ས ཁུག་མ ལས མོ་ཁབ ཅིག བླངས ཏེ ཁྱེད་རང ང འི བོང་བུ ར ཞོན ཏེ མོ་ཁབ འདི ས བོང་བུ འི རྣ ཐོག ཏུ འཛེར་ན དམིགས་པ འི གནས སུ ཉིན་མཚན དབྱེ་བ མེད་པ ར འཁུར ཏེ ལས་དོན འགྲུབ ངེས ཞེས གདམས ཤིང འཕྲིན ཅིག བསྐུར་བ རེད ། དོན་དམ དུ བོང་བུ དེ་ནི གྱི་ལིང ཞིག ཡིན་པ དང  ། ཁོ ས རྒྱལ་བོ ས གདམས་པ ལྟར བགྱིས་པ ས བོང་བུ ས ཁོ་རང འཁུར ཏེ རྒྱལ་བོ འི ཕོ་བྲང དུ ཐོན ཞིང  ། བློན་པོ རྣམས ལ འཕྲིན དེ སྤྲད་པ ས དེ རྣམས ཀྱིས ཡང རྫོང དེ འི རྫོང་དཔོན ལ ཉིན འདི འག ར ཁྱེད ཀྱི བཀའ ལ འགལ་བ འི བཙོན་མ དང སྲོག་ཆད གཅོད དགོས་པ འི མི ཡོད་ན རྒྱལ་བོ འི ཕོ་བྲང དུ ཁྲིད ཤོག ཅིག ཅེས འཕྲིན བཏང་བ སྤྲད་པ ས ། རྫོང་དཔོན གྱི ཡིད་སེམས སྤྲོ་བ ས བརྟས ཤིང རྒྱལ་བོ ས ཀྱང རང ལ རྒྱབ་སྐྱོར དང ཐུགས ལ བཅག འདུག སྙམ ནས ། བཙོན་མ ཁྲིད ཅིང རང་ཉིད རྟ ར ཞོན ནས ཕོ་བྲང དུ ཐོན་པ་ན ། རྫོང་དཔོན དང བཙོན་མ གཉིས སོ་སོ ར བགར ཏེ སང་ཉིན ཁྲིམས་ཐག གཅོད རྒྱུ ཡིན ཞེས བཤད དེ ཁ གྱེས ། ཕྱི་ཉིན སྔ་མོ ར རྫོང་དཔོན ལ རྒྱལ་བོ འི འབོད་པ ཐོན་པ ས ། ཁོ རྒྱལ་བོ འི གམ དུ སོང་བ འི དུས་ན ། དེ་སྔོན གྱི བཙོན་མ དེ ཁྲི་ཐོག ལ བཞུགས ཡོད་པ མཐོང་བ ས ། རྫོང་དཔོན ཧ་ལས་ཤིང ཧང་སངས མཐར ད་གཟོད རང གི བཙོན དུ བཟུང་བ འི མི དེ རྒྱལ་བོ ཡིན་པ རྟོགས ། དེ་ནས རྒྱལ་བོ ས རྫོང་དཔོན ཕྱིར ས་གནས སུ ཁྲིད འོང སྟེ སྲོག་ཆད བཅད་པ དང དཔོན ཀུན ལ འབངས ལ གཉའ་གནོན བྱེད མི་ཆོག་པ འི བཀའ བསྒྲགས ཤིང  ། ཁོང ལ ཟས བསྐྱལ་བ འི གསར་བུ དེ ས་གནས ཀྱི རྫོང་དཔོན དུ བསྐོས་པ རད།