ཞབས་བྲོ འཁྲབ རྒྱུ ར དགའ་བ འི ལྷ་ཅིག ལོ་རྒྱུས ཡུན་རིང ལྡན་པ འི རྒྱལ་ཁབ ཅིག ལ རྒྱལ་པོ རྒས་པོ ཞིག ཡོད ། རྒྱལ་པོ དེ ལ ཕྲུ་གུ བཅུ་གཉིས ཡོད་པ ཚང་མ བུ་མོ ཡིན་པ དང ། ལྷ་ཅིག དེ་དག ཚང་མ ལྷ་མོ ནང་བཞིན མཛེས་པོ ཡོད་པ རེད ། བུ་མོ བཅུ་གཉིས་པོ དེ་དག ཁང་པ གཅིག ནང མཉམ དུ སྡོད་པ དང ། ཉལ་ཁྲི ཆུང་ཆུང སྤུས་ལེགས བཅུ་གཉིས གྲལ་སྟར འགྲིག་པོ འི ངང བསྒྲིག ཡོད ཅིང ། མཚན་མོ ངལ གསོ་དུས ། ཁོ་ཚོ ས སྒོ དམ་པོ ར བསྣན ནས ནང དུ སུ ཡང གཏོང གི མེད ། དུས་སྐབས ཤིག རིང  ། ཉིན་ལྟར ཞོགས་པ ཁོ་ཚོ མལ ལས ལངས་ཚེ ། མཚན་གང ཞབས་བྲོ འཁྲབ ནས བསྡད་པ བཞིན ཚང་མ འི ལྷམ་མཐིལ ཟད ནས ཨི་ཁུང ཁ་ཤས རེ རྡོལ གྱི ཡོད་པ རྒྱལ་པོ ས མཐོང་ན ཡང ། ཁོ་ཚོ ས ཡང་སྙིང ག་རེ བྱེད ཀྱི ཡོད་པ དང ། ཁོ་ཚོ གང དུ འགྲོ གི ཡོད་པ སུ ས ཀྱང མགོ གསལ་པོ ཚོས ཀྱི མེད་པ རེད ། དེར་བརྟེན རྒྱལ་པོ ས ལྷ་ཅིག བཅུ་གཉིས་པོ འི ལྷམ་མཐིལ ཉིན་ལྟར རྡོལ དོན ཅི ཡིན སུ ས ཤེས རུང ། དེ ས ལྷ་ཅིག བཅུ་གཉིས ཀྱི ཁྲོད ནས རང་བློ ར བབས ཤོས ཤིག དང གཉེན་སྒྲིག བྱས ཆོག་པ མ་ཟད ། མི དེ རྒྱལ་ཁབ དེ འི རྒྱལ་པོ གསར་པ ར བསྐོ རྒྱུ ཡིན ཞིང ། འོན་ཏེ གལ་སྲིད མི་དེ ར ཉིན་གསུམ གྱི ནང་ཚུན དུ གནས་ཚུལ དེ འི ལན མ་རྙེད་ན སྐེ གཅོད རྒྱུ ཡིན ཞེས རྒྱལ་ཡོངས སུ ཁྱབ་བསྒྲགས བྱས་པ རེད ། ཉིན་ཤས སོང རྗེས ། རྒྱལ་ཁབ དེ དང ཐག ཤིན་ཏུ ཉེ་བ འི རྒྱལ་ཁབ དེ འི རྒྱལ་སྲས ཡོང་བ ར མི་ཚོ ས སྤྲོ་སེམས རབ ཏུ འཁོལ་བ འི དགའ་བསུ ཞུས་པ དང  ། མུན་རུབ་ཚེ ཁོ ཁང་པ ཞིག གི ནང དུ འཁྲིད ཅིང ། ཁང་པ དེ ལྷ་ཅིག བཅུ་གཉིས ཀྱི གཟིམ་ཆུང གི འཁྲིས སུ ཡོད ། ལྷ་ཅིག་ཚོ ས ཅི བྱེད་པ གསལ་པོ མཐོང ཆེད ། ཁོ ས མཚན་མོ སྒོ མ་བསྣན་པ ར སྒོ་ཁ ར བསྡད ནས གཡོ་མེད ཀྲོང་ངེར ལྷ་ཅིག་ཚོ འི ཁང་པ ར ལྡིར ནས བལྟ བཞིན བསྡད ། འོན་ཏེ ཡུད་ཙམ སོང རྗེས ། རྒྱལ་སྲས དེ གཉིད ནག་ཐིབ་ཐིབ ཅིག ཁུག་པ དང ། ཉིན་གཉིས་པ ར ཉི་མ མཐོན་པོ ར འཕགས རྗེས ཁོ གཞི་ནས གཉིད ལས སད ། བུ་མོ བཅུ་གཉིས་པོ དེ་དག གི ལྷམ་མཐིལ ཟད ནས རྡོལ་བ ར བལྟས་ན ། ཁོ་ཚོ ས མཚན་གང ཞབས་བྲོ འཁྲབ ནས བསྡད་པ སུ ས ཀྱང ཤེས མི་ཐུབ ། རྗེས ཀྱི ཉི་མ གཉིས ལ ཡང འབྲས་བུ དེ་འདྲ རང ལས མ་བྱུང མཐར ། རྒྱལ་སྲས དེ ར གནས་ཚུལ དེ འི ལན མ་རྙེད་པས་ན ། རྒྱལ་པོ འི བཀའ་བཞིན ཁོ བསད་པ རེད ། དེ རྗེས་ན གཞོན གཞན འགའ ཡོང མྱོང མོད ། ཁོ་ཚོ ཡང རྒྱལ་སྲས དེ ལས ལམ་འགྲོ རྒྱུགས་པ མ་བྱུང་བ ར རྒྱལ་པོའི་ཕོ་བྲང གི ནང དུ ཤི་བ རེད །  ། འོན་ཏེ ལོ་ན མཐོ་བ འི དམག་མི ཞིག ལམ་འགྲོ ཧ་ཅང རྒྱུགས་པོ བྱུང་བ དང ། ཁོ ལ གཡུལ་འགྱེད བྱེད་དུས རྨས་སྐྱོན འཕོག་པ ས གཡུལ་ས ནས ཕྱིར་འཐེན བྱས ཏེ ། དེ་དུས ཏག་ཏག རྒྱལ་ཁབ དེ བརྒྱུད ནས འགྲོ བཞིན ཡོད ། ཉིན་ཞིག ནགས་གསེབ ཅིག ཏུ དམག་མི དམག་མི རྒས་པོ ར རྒན་མོ ཞིག འཕྲད་པ དེ ས ཁོ ལ གང དུ འགྲོ འམ ཞེས དྲིས་པ ར ། དམག་མི རྒས་པོ ས ང གང དུ འགྲོ དགོས་པ དང ། ལས ཅི་བྱེད དགོས་མིན ང་རང གིས ཀྱང མི་ཤེས ཞེས ཟེར ། ཡུད་ཙམ སོང རྗེས ཁོ ས སླར་ཡང གཉིད ལབ བྱེད་པ ལྟ ར ཡང མིན་ན ང ས ཀྱང རླུང་རྟ ཨེ རྒྱུགས བལྟས ནས ། ལྷ་ཅིག་ཚོ ས ཞབས་བྲོ འཁྲབ་པ འི སྐོར གྱི གསང་རྒྱ འགྲོལ་བ ར ཕྱིན་ན ཡག་པོ ཡོད ཀྱི རེད ཅེས ཟེར ། བསམ་ཡུལ ལས འདས་པ ར རྒན་མོ ས དེ ཐོས ནས རེད ། རེད ། དོན་དངོས ཐོག དེ སྟབས ཧ་ཅང བདེ་པོ རེད ། ཁྱོད ཀྱིས གཟབ་ཙམ བྱས ནས ལྷ་ཅིག་ཚོ ས ཁྱོད ལ ཅི་སྟེ ར ཡང འཐུང རྒྱུ མེད་པ མ་ཟད ། ཁོ་ཚོ འགྲོ་དུས གཉིད་ལྕི་པོ ཁུག་ཁུལ བྱས་ན འགྲིག ཅེས སྐད ཆེན་པོ ས བཤད ། འགྲོ་ཁ ར རྒན་མོ ས དམག་མི རྒས་པོ ར ངོ་མཚར་ཅན གྱི བེར ཞིག སྤྲད ནས འདི ནི སྒྲིབ་ནུས ལྡན་པ འི བེར ཞིག རེད ། འདི གྱོན་ཚེ གཞན གྱིས ཁྱོད མཐོང མི་ཐུབ་པ ས ། ཁྱོད ཀྱིས བློ་ཁོག ཆེན་པོ ས ལྷ་ཅིག་ཚོ འི ཕྱི་བཞིན འབྲངས ནས ཁོ་ཚོ ག ར འགྲོ འི ས ལ ཕྱིན ཆོག ཅེས ཁོ ལ བཤད ། དམག་མི རྒས་པོ ས རྒན་མོ འི གཏམ དེ་དག ཐོས་པ དང ། རླུང་རྟ ཨེ རྒྱུགས བལྟ་བ ར འགྲོ དགོས བསམས ། དམག་མི རྒས་པོ ས རྒྱལ་པོ འི ས ར ཡོང ནས ལྷ་ཅིག་ཚོ ས ཞབས་བྲོ འཁྲབ་པ འི སྐོར གྱི གསང་བ ཁོ ས རྟོལ ཐུབ ཅེས རྒྱལ་པོ ར བཤད ། རླུང་རྟ རྒྱུགས རེ བཅངས ནས ཡོང་མཁན གཞན ཀུན དང འདྲ་བ ར ། ཁོ ལ ཡང སྤྲོ་སེམས འཁོལ་བ འི དགའ་བསུ འཐོབ་པ དང ། རྒྱལ་པོ ས བཀའ་བསྒོས ནས ཁོ ལ རྒྱལ་པོ་ཚང གི གཟབ་གོས མཆོར་པོ ཞིག ཀྱང གཡོགས་པ རེད ། མུན་རུབ་ཚེ ཁོ ཡང གཞན དང འདྲ་བ ར ལྷ་ཅིག་ཚོ འི འཁྲིས ཀྱི ཁང་པ འི ནང དུ འཁྲིད ། ཁོ ས ཁང་པ དེ འི ནང་འཛུལ ནས ཉལ་རྩིས བྱེད་དུས ། རྒྱལ་པོ འི བུ་མོ རྒན་ཤོས ཀྱིས ཁོ ལ ཨ་རག ཞིམ་པོ དམར་མདངས་ཅན པི་ཙི ཆེན་པོ གང སྟེར ཡང ། སྤྱང་གྲུང འཛོམས་པ འི དམག་མི རྒས་པོ ས ལྷ་ཅིག སྣང་བ མེད་པ དང བསྟུན ནས ལྐོག ཏུ ཨ་རག ས ལ བཤོས ཏེ ཐིགས་པ གཅིག ཀྱང མ་བཏུངས་པ རེད ། ཡུད་ཙམ སོང རྗེས ཁོ ཉལ་ཁྲི འི སྟེང ཉལ་བ མ་ཟད ། ཡུན་རིང མ་སོང་བ ར ཁོ ས རྔུར་སྒྲ འབྲུག་སྐད ལྡིར་བ ལྟར སྒྲོག་པ ནི གཉིད ཤི་བ ལྟར ཁུག་པ དང འདྲ ། རྒྱལ་པོ འི བུ་མོ བཅུ་གཉིས ཀྱིས ཁོ འི རྔུར་སྒྲ ཉན བཞིན ཚང་མ དགའ ནས གད་མོ ཧ་ཧ ཤོར་བ དང ། བུ་མོ རྒན་ཤོས ཀྱིས མི འདི ས སྙིང་པོ ཡོད་པ འི ལས འདྲ བྱེད ཐུབ ཀྱང ། འདི་ག ར ཤི་བ ར ཡོང ནས ཅི་བྱེད ཅེས བཤད རྗེས ། ཁོ་ཚོ ས སྔོག་བཤེར བྱེད འགོ ཚུགས ནས གོས འཚོལ་བ དང བརྗེ་བ ར བྲེལ ཞིང ། ངོ འཁྲུ སྐྲ་ཤད ཀྱིས མཛེས་འཆོས བྱེད བཞིན ཡོད་པ རེད ། དེ་དུས བུ་མོ ཐ་ཆུང དེ ས ང ལ ཚོར་སྣང ཁྱད་མཚར ཞིག ཤར བྱུང ། ཁྱོད་ཚོ ཚང་མ སྤྲོ་བ དེ་ལྟར འཕེལ ཡང ། ང ནི སེམས་ཁྲལ ཧ་ཅང ཆེན་པོ འདུག ང ས བྱས་ན ང་རང་ཚོ ར ཆག་སྒོ ཆེན་པོ ཞིག ཡོང གྲབས ཡོད་པ འདྲ ཞེས ཟེར ། བུ་མོ རྒན་ཤོས ཀྱིས ཁྱོད ཀྱི ཀླད་པ ཐང་ཐང མེད་པ ཡིན གྱི རེད ། རྒྱུ་མེད རྐྱེན་མེད ལ སེམས་ཁྲལ བྱེད རྒྱུ ག་རེ འདུག དཔའ་ཉམས ལྡན ཞིང གྲུང་ཤ དོད་པ འི རྒྱལ་སྲས དེ་ཚོ ས ང་ཚོ འི གསང་བ རྟོགས འདོད ཀྱང ། ཚང་མ ཕོ་བྲང གི ནང དུ ཤི་བ ཁྱོད ཀྱི ས མི་ཤེས སམ ། ཁྱོད ཀྱིས དམག་མི རྒས་པོ དེ འི བཟོ་ལྟ ར ལྟོས དང ། ཁོ ལ ང ས གཉིད་ཁུག བྱེད ཨ་རག མ་སྟེར་ན འང ། ཁོ ཕག་པ ཤི་བོ ནང་བཞིན གཉིད་ཁུག གི རེད ཅེས བཤད ། བུ་མོ བཅུ་གཉིས ཀྱིས གཟབ་མཆོར སྤྲས ཟིན རྗེས ། ཡང་བསྐྱར དམག་མི རྒས་པོ དེ ར བལྟ་བ ར ཕྱིན་པ ས ། ཁོ ས སྔར་བཞིན རྔུར་སྒྲ འབྲུག་སྐད ལྡིར་བ ལྟར སྒྲོག ཅིང ། ཕག་པ ཤི་བ འི རོ ལྟར ཉལ་བ མཐོང་བ ར བརྟེན ། བུ་མོ་ཚོ བློ་སེམས བདེ་བ ར གྱུར ཅིང ། སུ ས ཀྱང ཁོ་ཚོ འི འགྲོ་ས ཤེས མི་ཐུབ སྙམ ། རྒྱལ་པོ འི བུ་མོ རྒན་ཤོས ཀྱིས མོ་རང གི ཉལ་ཁྲི ཆུང་ཆུང དེ འི ས ར ཡོང ནས ཐལ་མོ ཐུག་ཐུག བརྡབས་པ ས ། མོ འི ཉལ་ཁྲི ཆུང་ཆུང དེ འཕྲལ་མ ར ས་འོག ཏུ བརྡིབས་པ དང ། དེ་ག ནས གློ་བུར སྒོ ཞིག བྱེད་བ རེད ། རྒྱལ་པོ འི བུ་མོ རྒན་ཤོས ཀྱི སྣེ་ཁྲིད འོག བུ་མོ་ཚོ རེ་རེ བཞིན ས་འོག ཏུ འཛུལ་བ དམག་མི རྒས་པོ ས མཐོང ཞིང ། ཁོ འི ཡིད ལ ད་ནི འགོར་འགྱངས བྱེད མི་ཉན སྙམ ནས ། ལམ་སེང མལ ལས ལངས ཏེ རྒན་མོ ས སྟེར་བ འི བེར དེ ཕྲག་པ འི སྟེང དུ གྱོན ནས བུ་མོ དེ་དག གི ཕྱི་བཞིན འབྲངས ། སྐས ལས བབས་དུས གཟབ་གཟབ མ་བྱས་པ ར ཁོ ས བུ་མོ ཐ་ཆུང གི དགོང་མོ འི གཟབ་གོས རྡོག་བརྫིས འཐེབས་པ རེད ། མོ ས གཅེན་མོ་ཚོ ར ག་རེ རེད ། ང འི གཟབ་གོས ནས འཐེན་ཙམ བྱེད་མཁན ཞིག འདུག ཅེས སྐད བརྒྱབ ། བུ་མོ རྒན་ཤོས ཀྱིས གྱང སྟེང གི གཟེར ལ འཁོན་ཐོགས བྱུང་བ ཡིན ངེས་པ ས ། གང་བྱུང མ་ཤོད ཅེས ཟེར ། བུ་མོ་ཚོ ས མཐའ་མ ར སྐས་རིང ལས བབས ཟིན ནས ། མཐོང་བ་ཙམ གྱིས སྤྲོ་བ འཕེལ་བ ར བྱེད ནགས་ཚལ ཞིག གི ཁྲོད དུ སླེབས་པ དང ། དངུལ་དཀར ལས བྱས་པ འི ཤིང་ལོ དེ་དག ལས འོད་ཟེར ཆེམ་ཆེམ འཚེར་བ ཤིན་ཏུ མཛེས་པ ར སྣང ། དམག་མི རྒས་པོ འི ཡིད ལ ། ཁོ་རང དེ་ག ར སླེབས་པ འི དངོས་དཔང ལ ཅ་ལག ཅིག འཁྱེར དགོས སྙམ ནས ། དངུལ གྱི ཡལ་ག དེ་དག ལས དུམ་བུ གཅིག བཅག་པ དང ། ཡལ་ག དེ་དག བཅག་སྒྲ ཤིན་ཏུ ཆེ་བ ས ལྷ་ཅིག ཐ་ཆུང གིས ཐོས ནས ། དངོས་གནས ཁྱད་མཚར ལ ། ད་ལྟ འི སྒྲ དེ་དག ཁྱོད་ཚོ ས ཐོས བྱུང ངམ ། སྒྲ དེ་འདྲ་བ ང ས ནི དེ་སྔ གོ་མྱོང གཏན ནས མེད ཅེས བཤད ། བུ་མོ རྒན་ཤོས ཀྱིས དེ ནི ང་རང་ཚོ བསྒུག་མཁན རྒྱལ་སྲས་ཚོ འི གསུང་སྒྲ ཡིན་ངེས རེད ། ང་ཚོ སླེབས་པ ར དགའ་ཚོར བྱེད་མཁན ཁོ་ཚོ མ་གཏོགས་མེད ཅེས བཤད ། ཡུད་ཙམ གྱི རྗེས སུ ། བུ་མོ་ཚོ སླར་ཡང ནགས་ཚལ གཞན ཞིག ཏུ སླེབས་པ དང ། ཕ་ལམ སྣ་ཚོགས ལས བྱས་པ འི ཤིང་ལོ དེ་དག ལས འོད རབ་ཏུ འབར ། དམག་མི རྒས་པོ ས དེ་ག ར སླེབས་པ འི དངོས་དཔང ལ ཤིང དེ་ཚོ འི ཡལ་ག ནས དུམ་བུ གཅིག བཅག་པ མ་ཟད ། ཐེངས་ངོ བཞིན ཚང་མ ར ཁོ ས ཅ་ལག འགའ དངོས་དཔང ལ འཁྱེར ཞིང ། ཡལ་ག དེ་ཚོ ལས གྲགས་པ འི སྒྲ ས ཐེངས་ངོ བཞིན དུ ལྷ་ཅིག ཐ་ཆུང སེམས་ཁྲལ དང སྐྲག་སྣང སྐྱེ་བ ར བྱེད ཀྱང ། ལྷ་ཅིག རྒན་ཤོས ཀྱིས དེ ནི རྒྱལ་སྲས་ཚོ ས ཁོ་རང་ཚོ ར དགའ་བསུ བསུ་བ འི སྒྲ རེད ཅེས ཁོ་ན སྨྲས ། བུ་མོ་ཚོ མུ་མཐུད མདུན དུ བསྐྱོད རྗེས ། མཚེའུ ཆེན་པོ ཞིག གི འཁྲིས སུ སླེབས ། མཚེའུ སྟེང དུ གྲུ་ཆུང རེ སྙིང་རྗེ་པོ བཅུ་གཉིས བཞག ཡོད་པ དང ། གྲུ་ཆུང རེ་རེ འི ནང ལ དཔའ་ཉམས ལྡན་པ འི རྒྱལ་སྲས རེ་རེ བསྡད ཡོད་པ དེ་དག གིས སྔ་ས ནས ལྷ་ཅིག་ཚོ ཡོང རྒྱུ བསྒུག བཞིན ཡོད་པ འདྲ ། མཚེའུ ཁ ར སླེབས་པ དང ། གྲུ རེ་རེ འི ནང དུ ལྷ་ཅིག རེ་རེ ཞུགས ཤིང ། དམག་མི རྒས་པོ ས ལྷ་ཅིག ཐ་ཆུང ཡོད་ས འི གྲུ དེ འི ནང ལ མཆོངས ། རྒྱལ་སྲས་ཚོ ས གྲུ ཤེད ཀྱིས གཏོང་དུས ལྷ་ཅིག ཐ་ཆུང ཞུགས་ས འི གྲུ འི ནང གི རྒྱལ་སྲས དེ ས དངོས་གནས ཁྱད་མཚར ལ ། དེ་རིང གྲུ འདི ཧ་ཅང ལྕི་པོ ཞིག འདུག ང ས ཤུགས ག་ཚོད བརྒྱབ རུང གྲུ མགྱོགས་པོ མི་འགྲོ་བ ར ། རྣམ་ཀུན ལས ཆེས འགོར་བ འདུག ང ནི ཨ་ཐང ཆད་ཆད གྲབས བྱེད ཀྱིས ཞེས ཟེར ། ལྷ་ཅིག ཐ་ཆུང གིས ཕལ་ཆེར གནམ་གཤིས ཚ་བ ཆེ་བ ས ཡིན གྱི རེད ། ང ཡང དཀའ་ལས ཞེ་དྲག་ཁག བྱུང ཞེས བཤད ། མཚེའུ ཕ་ཕྱོགས་ན ཕོ་བྲང ཤིན་ཏུ ཉམས་དགའ་བ ཞིག ཡོད་པ དང ། ཕོ་བྲང གི ཚོམས་ཆེན ནང ནས གསེར་འོད ཆེམ་ཆེམ འཚེར ཞིང ། བཞུ འོད རྣམ་པར བཀྲ ལ ། ནང ནས ད་དུང འགྱུར་ཁུག སྙན་པ འི རོལ་དབྱངས ཀྱི སྒྲ ཞིག གྲགས བཞིན ཡོད ཅིང ། གཞུང་གླིང ལྕེ་གཅིག་མ དང ། དུང དང ། དུང་ཆེན ལ་སོགས་པ འི རོལ་ཆ སྣ་ཚོགས ཡོད ། མཚེའུ ཕ་ངོགས སུ སླེབས་ཚེ ། རྒྱལ་སྲས་ཚོ ས རང་རང གི ལྷ་ཅིག འཁྲིད དེ མཚེའུ འི ཁ ཟེར ཐོན ནས ལྷན དུ ཕོ་བྲང གི ནང དུ བསྐྱོད ཅིང  ། རྒྱལ་སྲས་ཚོ ས སྤྲོ་བ འཕེལ བཞིན ལྷ་ཅིག མཛེས་མ བཅུ་གཉིས དང མཉམ དུ ཞབས་བྲོ འཁྲབ འགོ་ཚུགས ། དམག་མི རྒས་པོ དེ ས ཀྱང ཁོ་ཚོ འི ཁྲོད དུ ཞབས་བྲོ འཁྲབ ཀྱང ། ཁོ་ཚོ སུ ས ཀྱང མ་མཐོང་བ རེད ། ལྷ་ཅིག་ཚོ ས ཨ་རག འཐུང་རྩིས བྱེད རིམ་བཞིན དུ ། དམག་མི རྒས་པོ ས སྐར་མ གཅིག གི གོང ལ ཁོ་ཚོ འི ཨ་རག གཙང་མ ར འཐུང རྐྱང བྱས་པ ས ། ལྷ་ཅིག་ཚོ ས འཐུང་བ ར འགྲོ་དུས པི་ཙི སྟོང་པ ཁོ་ན ཡིན ཞིང ། གནས་ཚུལ ཁྱད་མཚར་པོ དེ་དག ཐོན་པ ས ལྷ་ཅིག ཐ་ཆུང དེ སྐྲག་ཐག་ཆོད ཀྱང  ། ལྷ་ཅིག རྒན་ཤོས ཀྱིས མོ སྐད་ཆ ཤོད དུ གཏན ནས མ་བཅུག་པ རེད ། ལྷ་ཅིག་ཚོ ས རྒྱལ་སྲས་ཚོ ལྷན་དུ ཞབས་བྲོ ཅི་དགར འཁྲབ བཞིན མཚན་མོ ཧ་ཅང ཕྱི་པོ ཟིན་པ དང ། ལྷ་ཅིག་ཚོ འི ལྷམ་མཐིལ ཚང་མ ཟད ནས རྡོལ་ཚེ ། ཁོ་ཚོ ས གཞི་ནས མི་འདོད བཞིན དུ ཞབས་བྲོ འཁྲབ མཚམས བཞག རྒྱལ་སྲས་ཚོ ས སླར་ཡང གྲུ་ཆུང བཏང ནས ལྷ་ཅིག་ཚོ མཚེ འི ཚུར ངོགས སུ བསྐྱལ་བ དང  ། ལོག འགྲོ་དུས དམག་མི རྒས་པོ ས ལྷ་ཅིག རྒན་ཤོས ཡོད་ས འི གྲུ་ཆུང དེ འི ནང དུ མཆོངས་པ རེད ། མཚེའུ ཚུར ངོགས སུ སླེབས རྗེས ལྷ་ཅིག་ཚོ དང རྒྱལ་སྲས་ཚོ ཕན་ཚུན ཡིད་འཕྲེང བཞིན ཁ་བྲལ ལ ། ཁོ་ཚོ ས ཉིན་གཉིས་པ འི དགོང་མོ སླར འཛོམ རྒྱུ བྱས ། ལྷ་ཅིག་ཚོ སྐས་འཛེགས ཀྱི འོག སྟེར སླེབས་དུས ། དམག་མི རྒས་པོ ས མྱུར་བ ར ལྷ་ཅིག་ཚོ འི སྔོན་ལ རྒྱུགས ཕྱིན ཏེ ། ཁོ་རང གི ཁང་པ འི ནང ལ མགྱོགས་སྟབས ཀྱིས ལོག ནས ཉལ་ཁྲི འི སྟེང དུ ཉལ ནས བསྡད ། ལྷ་ཅིག བཅུ་གཉིས གླུ་ལེན བཞིན དལ་བུ ར ལོག སླེབས རྗེས ། དམག་མི རྒས་པོ འི འབྲུག་སྐད ལྡིར འདྲ འི རྔུར་སྒྲ ཐོས་པ་ན ། ལྷ་ཅིག་ཚོ ས མགྲིན་གཅིག ཏུ ད་ཆ གཞི་ནས བློ་སེམས ལྷོད ལ བབས སོང ཞེས བཤད རྗེས ། ལམ་སེང གོས་ལྷམ འཕུད ནས ཉལ་ཁྲི འི འོག ཏུ འཕངས ཤིང  ། ཉལ་ཁྲི ར འཁོད དེ གཉིད ནག་ཐིབ་ཐིབ ཅིག ཁུག་པ རེད ། ཞོགས་པ མལ ལས ལངས རྗེས ། དམག་མི རྒས་པོ ས གནས་ཚུལ ཁྱད་མཚར་པོ དེ་ཚོ ར ད་དུང ཐེངས་འགའ བལྟ དགོས སྙམ ནས མཚན་མོ མཐོང་བ མཐའ་དག གི སྐོར ཚིག གཅིག ཀྱང མ་བཤད ཅིང ། དེ རྗེས ཀྱི མཚན་མོ གཉིས་ཀ ར ཁོ ཕྱིན་པ ས ། ཁོ ས མཐོང་བ འི གནས་ཚུལ ལ འགྱུར་ལྡོག ཕྲ་མོ་ཙམ ཡང མེད་པ མ་ཟད ། ལྷ་ཅིག དེ་དག གིས དགོང ལྟར ལྷམ་མཐིལ རྡོལ་ཚེ གཞི་ནས རང གི ཁྱིམ ལ ལོག གི ཡོད་པ རེད ། དགོང་མོ དེ ར དམག་མི རྒས་པོ ས དེ་ག ར སླེབས་པ འི དངོས་དཔང ལ གསེར གྱི ཨ་རག པི་ཙི གཅིག འཁྱེར ཕྱིན ། ཉི་མ བཞི་པ སྟེ ། རྒྱལ་པོ ས གཏན་འཁེལ བྱས་པ འི ཉི མོ ར ། དམག་མི རྒས་པོ ས ཤིང གི ཡལ་ག གསུམ དང གསེར གྱི ཨ་རག པི་ཙི གཅིག བཅས དངོས་དཔང དེ་དག འཁྱེར ནས རྒྱལ་པོ མཇལ་བ ར ཕྱིན ། དེ་དུས ལྷ་ཅིག བཅུ་གཉིས ཚང་མ ཁ་རོག ལ སྒོ འི འཁྲིས སུ གབ ནས རྣ་བ སྒོ ལ འབྱར ཏེ ། ཁུ་སིམ་བུ ར དམག་མི རྒས་པོ ས ཅི ཤོད་པ ར ཉན ། རྒྱལ་པོ ས ལྷ་ཅིག བཅུ་གཉིས ཀྱིས མཚན་མོ ཞབས་བྲོ འཁྲབ་པ ར གང དུ འགྲོ་བ ཁྱོད ཀྱིས ཤེས བྱུང ངམ ཞེས དྲིས ། དམག་མི རྒས་པོ ས ལྷ་ཅིག་ཚོ ནི དཔའ་ཉམས ལྡན་པ འི རྒྱལ་སྲས བཅུ་གཉིས དང མཉམ དུ ཞབས་བྲོ འཁྲབ ཀྱི འདུག རྒྱལ་སྲས དེ་དག ནི ཤིན་ཏུ མཛེས ཤིང ཉམས་དགའ་བ འི ས་འོག གི ཕོ་བྲང ཞིག གི ནང་ན བསྡད འདུག ཅེས བཤད རྗེས ། དམག་མི རྒས་པོ ས ཁོ་རང གིས མཐོང་བ འི གནས་ཚུལ མཐའ་དག རྒྱལ་པོ ར ཞུས་པ མ་ཟད ། རྒྱལ་པོ ར དངོས་དཔང སྤྱན་བསྟར ཞུས ། རྒྱལ་པོ ས འཕྲལ་མ ར ལྷ་ཅིག བཅུ་གཉིས བོས ནས ། དམག་མི རྒས་པོ ས བཤད་པ དེ ཀུན བདེན་མིན དྲིས ། གསང་བ ཡོངས་རྫོགས ཕྱི ལ གྱར ཟིན ནས ཡང་བསྐྱར གསང ཐབས མེད་པ ལྷ་ཅིག་ཚོ ས ཤེས་ཚེ གཏམ དྲང་པོ མི་ཤོད ཀ་མེད བྱུང་བ རེད ། ལྷ་ཅིག་ཚོ ས ཞབས་བྲོ འཁྲབ་པ འི སྐོར གྱི གསང་རྒྱ གཏོར་བ དང  ། རྒྱལ་པོ ས ཀྱང ཁ་བཤད ལག་བསྟར བྱས ནས ། དམག་མི རྒས་པོ ར ལྷ་ཅིག སུ དང གཉེན་སྒྲིག བྱེད དམ ཞེས དྲིས་པ ར ། དམག་མི རྒས་པོ ས ང ནི ལོ ཆེན་པོ འདི་འདྲ ར སླེབས ཟིན་པ ས ། ལྷ་ཅིག རྒན་ཤོས དང གཉེན་སྒྲིག བྱེད ཀྱི ཡིན ཞེས ལན བཏབ ། དེ་འཕྲལ ཉིན དེ འི དགོང་མོ དམག་མི རྒས་པོ དང ལྷ་ཅིག རྒན་ཤོས གཉེན་སྒྲིག བྱས་པ དང  ། དམག་མི རྒས་པོ དེ དངོས་འབྲེལ སླད ཀྱི རྒྱལ་པོ གསར་པ ར གྱུར་པ རེད ། 