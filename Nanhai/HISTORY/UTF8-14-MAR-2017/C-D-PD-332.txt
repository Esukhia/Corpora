གསེར་གྱི་སྒོ་ང  ། ༄༅ ། །གནའ་སྔ་མོ དྭ་ཕྲུག ལུག་བཟང ཟེར་བ ཞིག ཡོད་པ རེད ། ལུག་བཟང གི འཚོ་བ ཧ་ཅང དབུལ ཞིང ཁང་པ གོག་ཧྲུལ ཞིག གི ནང དུ སྡོད ཀྱི ཡོད ། ཁོ ས ཉིན་ལྟར མི་གཞན གྱི གླ་པ བྱེད་པ དང ཡང རི ནས མེ་ཤིང བསྒྲུགས་པ རྣམས བཙོངས ནས འཚོ་བ འཁྱོལ་ཙམ ཞིག སྐྱེལ གྱི ཡོད ། ཉིན་ཞིག ཁོ རི ལ མེ་ཤིང བསྒྲུག་པ ར འགྲོ་དུས རི་བྱ ཞིག ཟིན ཐུབ་པ རེད ། དྭ་ཕྲུག ལུག་བཟང ཤིན་ཏུ དགའ ནས རི་བྱ དེ ནང་དུ འཁྱེར ཡོང་བ དང རི་བྱ འི རྐང་པ ཐག་པ ས བསྡམས རྗེས མེ་ཤིང དེ འཚོང་བ ར ཕྱིན ། དེ་ནས ལུག་བཟང གིས རི་བྱ དེ བསད ནས ཟ དགོས བསམ ཡང སྙིང་རྗེ སྐྱེས ནས གསོད ནུས ཀྱི མེད་པ རེད ། དེ་ནས ལུག་བཟང གི སེམས ལ སྙིང་རྗེ ། རི་བྱ དེ་ལ ནང་ཚང གཞན ཡོད ཀྱི རེད ། ཁོང་ཚོ སེམས་ཁྲལ ཆེན་པོ བྱེད ཀྱི ཡོད ཀྱི རེད ། སང་ཉིན ང ས རི་བྱ དེ རི ལ འཁྱེར ནས གློད བཞག གི ཡིན བསམ ནས དེའི དགོང་མོ རྩམ་པ ཏོག་ཙམ ཞིག བཟས ནས ཉལ བསྡད་པ རེད ། ཕྱི་ཉིན ཞོགས་པ ལུག་བཟང ཡར་ལངས ནས རི་བྱ དེ འཁྱེར ཏེ རི ལ མེ་ཤིང བསྒྲུག་པ ར འགྲོ་དགོས སྙམ ནས རི་བྱ དེ པང དུ བཏབ་པ དང རྐང་པ འི ཐག་པ དེ དཀྲོལ་བ ར འགྲོ་དུས གློ་བུར་དུ རི་བྱ དེ ཉལ་བ འི ཤུལ དེར གསེར་འོད ཆེམ་ཆེམ བྱེད་པའི དངོས་པོ ཞིག ཡོད་པ རེད ། ལུག་བཟང ཡ་མཚན ཆེན་པོ ས དེ ཡར བསྒྲུགས ནས ལྟ་དུས དེ ནི གསེར་གྱི་སྒོ་ང ཞིག ཡིན་པ རེད ། ལུག་བཟང ནི དགའ་ཐག་ཆོད ནས དེ་ནི རི་བྱ ས བཏང་བ ཤེས་པ རེད ། དེ་ནས ལུག་བཟང གིས རི་བྱ དེར ལྟོ སྤྲད ནས རང་ཁྱིམ དུ ཉར་བ དང རང་ཉིད གསེར་གྱི་སྒོ་ང དེ འཚོང་བ ར ཕྱིན་པ ས རིན་གོང མཐོ་པོ རག སྟེ ཁོ་པ ར གྱོན་གོས ཆ་ཚང ཉོས་པ ས མ་ཚད ཟླ་བ གཅིག འདང་པ འི ཤ་མར རྩམ་པ སོགས ཉོ་རྒྱུ བྱུང་བ རེད ། དེ་ནས དྭ་ཕྲུག ལུག་བཟང གི འཚོ་བ ར འགྱུར་ལྡོག ཆེན་པོ བྱུང་བ རེད ། རི་བྱ དེར བྱམས་སྐྱོང ཡག་པོ བྱེད ཀྱི ཡོད ལ རི་བྱ དེ ས གསེར་གྱི་སྒོ་ང ཉིན་ལྟར གཏོང གི ཡོད་པ ས ལུག་བཟང ཧ་ཅང གི ཕྱུག་པོ ཆགས ། ལུག་བཟང གིས དང་ཐོག ཁང་པ སྤྱིར་སྟངས ཤིག ཉོ ཐུབ་པ དང  ། དེ་ནས ཡང ཁང་པ རྒྱལ་ཁང འདྲ་བ ཞིག གསར དུ བརྒྱབ་པ རེད ། ཡུན་རིང མ་སོང གོང ལུག་བཟང གིས བུ་མོ མཛེས་མ ཞིག དང ཆང་ས བརྒྱབ ནས འཚོ་བ སྐྱིད་པོ ཞིག སྐྱེལ་རྒྱུ བྱུང་བ རེད ། འོན་ཀྱང ཁོ འི བཟའ་ཟླ དེ འདོད་རྔམས ཧ་ཅང ཆེན་པོ ཡོད ། ལུག་བཟང ལ ཁྱེད ཀྱིས གསེར་གྱི་སྒོ་ང གཏོང་མཁན རི་བྱ ཁ་ཤས ཤིག ཟིན ཐུབ རོགས བྱས་ན ཡག་པ ལ ཨང ཞེས ཤོད ཀྱི ཡོད ། དེ་ལྟར ལུག་བཟང གིས རི་བྱ གཞན ཁ་ཤས ཤིག ཟིན་ཐབས བྱས ཀྱང སུས ཀྱང གསེར་སྒོང གཏོང གི མེད ། དེར་བརྟེན ལུག་བཟང གི བཟའ་ཟླ ས རི་བྱ དེ་ཚོ གསོད དུ འཇུག་པ རེད ། ལུག་བཟང གི བཟའ་ཟླ ནི ཉིན་ལྟར གྲོགས་མོ འབྱོར་ལྡན ཚོ དང མཉམ་དུ རྒྱན་རྩེད རྩེས ནས སྡོད་པ དང ཕྱི་དྲོ ར་བཟི ནས ལོག ཡོང གི ཡོད ། ལུག་བཟང གིས ད་ཆ རང་ཉིད་ཀྱི འཚོ་བ དེ ར རིན་ཐང གང་ཞིག ལྡན ཡོད་མེད ཀྱང ཤེས ཀྱི མེད ། ཁོང གི བཟའ་ཟླ འི གྲོགས་མོ ཚོ ས མོ་ལ ཁྱེད་རང་ཚོ འི ནང གི རི་བྱ དེས ཉིན་རེ ར སྒོ་ང རེ ལས གཏོང གི མེད་པ དེ་འདྲ འི འཕང་བ ལ ། དེ ས ཉིན་རེ ར སྒོ་ང དེ་ལས མང་ཙམ བཏང་ན གང་འདྲ མི་འདུག་གམ ། ཞེས བཤད ། མོ ས དེ ལས་སླ་པོ རེད ། གལ་ཏེ རི་བྱ དེའི ཁོག་པ བསྔོགས་པ ཡིན་ན སྒོ་ང ཚང་མ སྡེབ ལ རག གི རེད ། ཅེས བཤད ། ཕྱི་དྲོ ནང་ལ སླེབས་མ་ཐག མོ ས ལུག་བཟང ལ ང་ཚོ འི རི་བྱ དེའི ཁོག་པ བསྔོགས རོགས ། ང འི གྲོགས་མོ ཚོ ས གསེར་གྱི་སྒོ་ང མང་པོ མཐོང འདོད་བྱེད ཀྱི འདུག ཅེས བཤད ། ལུག་བཟང གིས དེ་འདྲ བྱེད ཉན གྱི མ་རེད ། གང་ཡིན་ཟེར་ན རི་བྱ དེ ཧ་ཅང བཀའ་དྲིན་ཆེན་པོ ཡིན ། ཞེས བཤད ། དེ འི ཕྱི་དྲོ མོ ས ཨུ་ཚུགས་མཐར་སྐྱེལ བྱས་སྟབས ལུག་བཟང བྱེད་ཐབས མ་བྱུང་བ ར རི་བྱ འི ཁོག་པ བསྔོགས ། འོན་ཀྱང རི་བྱ དེའི ཁོག་པ འི ནང ནས གསེར་གྱི་སྒོ་ང རྐང གཅིག ཀྱང མ་ཐོབ་པ རེད ། དེ་ནས་བཟུང ཁོང གཉིས ཀྱི འཚོ་བ དེ སྐྱོ རུ ཕྱིན ནས ལུག་བཟང ནི སྔར གྱི མེ་ཤིང སྒྲུག་མཁན རང ལ གྱུར ། བཟའ་ཟླ ས རྐུབ རྡབ་རྡབ བྱས ནས ལོག ཕྱིན ། འོན་ཀྱང ལུག་བཟང ནི དགའ་དགའ་སྤྲོ་སྤྲོ འི ངང རང་ཉིད་ཀྱི ལས ལ ཧུར་ཐག བྱེད ཀྱི ཡོད ། ཡུན་རིང མ་སོང གོང  ། ཁོ་པ འི ཁང་པ རྙིང་པ དེ ར ལོག ནས འཚོ་བ སྐྱེལ་བ ས ཆུང་དུས ནས འདྲིས་པ འི གྲོང་པ ཁྱིམ མཚེས ཀྱི དབུལ་པོ འི བུ་མོ ཞིག ཡོད་པ དེ དང ཆང་ས བརྒྱབ ནས དགའ་དགའ་སྤྲོ་སྤྲོ འི ངང གནས་པ རེད ། ནང་དོན ། བདེ་སྐྱིད དེ སེམས ལ ཡོད ། 