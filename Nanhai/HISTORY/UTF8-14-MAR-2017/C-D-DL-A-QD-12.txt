lདགེ་རྒན གྱི དགེ་སྐྱོན སྐོར ལ བཅར་འདྲི ། དོ་རྒྱ བསོད་ནམས་ཚེ་རིང ལ སློབ་གསོ-འི སྐོར བཅར་འདྲི བྱས་པ-འི གནས་ཚུལ ། དོ་རྒྱ བསོད་ནམས་ཚེ་རིང ལ སློབ་གསོ-འི སྐོར བཅར་འདྲི བྱས་པ-འི གནས་ཚུལ ། སློབ་གསོ དྲང གིས གླེང་བ ། བཅར་འདྲི ཞུ་ཡུལ ། དོ་རྒྱ བསོད་ནམས་ཚེ་རིང༌  ། བཅར་འདྲི་མཁན ། འབའ་སྨད རྒྱལ་ལོ་ཚེ་རིང༌  ། འབའ་སྨད རྒྱལ་ལོ་ཚེ་རིང༌  ། དོ་རྒྱ བསོད་ནམས་ཚེ་རིང ལགས ། ཐོག་མ-ར ཁྱེད ཀྱིས རང གི སློབ་གསོ-འི གནས་བབས དང འབྲེལ་བ-འི ལོ་རྒྱུས ཤིག བཤད ན ཆོག གམ ། དོ་རྒྱ བསོད་ནམས་ཚེ་རིང  ། རེད ལགས ། ང་རང 1965 ལོ-ར ཟླ 11 པ ར མདོ་སྨད གཅན་ཚ-འི ཡུལ དུ སྐྱེས ། སྔ་རྗེས སུ གཅན་ཚ་རྫོང དོ་རྒྱ སློབ་ཆུང དང༌  ། གཅན་ཚ་རྫོང མི་རིགས སློབ་འབྲིང༌  ། རྨ་ལྷོ་ཁུལ དགེ་ཐོན་སློབ་གྲྭ ། མཚོ་སྔོན སློབ་གསོ སློབ་གླིང༌  ། མཚོ་སྔོན མི་རིགས སློབ་གླིང༌  ། ལྡེའུ་ཚ་དགོན་པ ། གསང་སྒྲོག་དགོན་པ ། མཚོ་སྔོན དགེ་ཐོན སློབ་ཆེན ། ཧྥུའུ་ཅན དགེ་ཐོན སློབ་ཆེན ནས སློབ་སྦྱོང བྱས མྱོང༌  ། 1986 ལོ-འི ཟླ 7 པ ནས ། གཅན་ཚ་རྫོང དོ་རྒྱ སློབ་ཁུལ དང གཅན་ཚ་རྫོང མི་རིགས སློབ་འབྲིང༌  ། གཅན་ཚ་རྫོང སློབ་གསོ་ཅུའུ སྲིད་དཔྱོད་ཁང༌ ། གཅན་ཚ་རྫོང མི་རིགས སློབ་འབྲིང གཉིས་པ ནས སློབ་ཁྲིད སློབ་གསོ-འི བྱ་བ ལས ། 1993 ལོ-འི ཟླ 3 པ ནས གཅན་ཚ་རྫོང དོ་རྒྱ སློབ་ཁུལ དང༌  ། 1999 ལོ-འི ཟླ 8 པ ནས གཅན་ཚ་རྫོང མི་རིགས སློབ་འབྲིང གཉིས་པ ནས སློབ་གཙོ-འི འགན་ཁུར ། ད་སྔ ཕྱོགས་བསྒྲིགས བྱས་པ-འི དཔེ་ཆ ལ གཅན་ཚ འི གནས་ཡིག དང གཅན་ཚ-འི མདའ་རྩེད རང གིས བརྩམས་པ-འི དཔེ་ཆ ལ སྐྱ་བོ-འི སློབ་གསོ ཡོད ། 2003ལོ-འི ཟླ 9 པ ར མཚོ་སྔོན ཞིང་ཆེན མི་དམངས་སྲིད་གཞུང གིས ཞིང་ཆེན ཡོངས ཀྱི སློབ་གྲྭ ཆུང་འབྲིང གི སློབ་གཙོ ལེགས་ཤོས ཐོག་མ བཅུ དང༌  ། 2004 ལོ-འི ཟླ 5 པ ར ཞིང་ཆེན རིམ་པ-འི ངལ་རྩོལ དཔེ་ལེགས་ཅན དུ བདམས ། ད་ལྟ གཅན་ཚ་རྫོང མི་རིགས སློབ་འབྲིང གཉིས་པ-འི སློབ་གཙོ-འི འགན་ཁུར ཞོར ལ གཅན་ཚ-འི ཡུལ གྱི སྲོལ་རྒྱུན རིག་གནས ཀྱི དཔེ་ཚོགས གཙོ་སྒྲིག དང ནུབ་ལུགས སློབ་གསོ-འི ལེགས་རྩོམ སྒྱུར བཞིན ཡོད ། འབའ་སྨད རྒྱལ་ལོ་ཚེ་རིང༌  ། ཁྱེད རང དགེ་རྒན གྱི ལས་གནས ལ འཇུས ཏེ ལོ་མང ཕྱིན་པ-འི སློབ་ཁྲིད ཉམས་མྱོང ལྟར་ན དགེ་རྒན གྱི ལས་གནས ལ ཇི་ལྟར བལྟ་བ ཡིན ། དོ་རྒྱ བསོད་ནམས་ཚེ་རིང  ། རེད ། ང་རང ནི དགེ་རྒན གྱི ལས་གནས ནས མི་ལོ ཉེར་ལྔ འགོར་བ-འི རིང འདི-ར དྲང་མོ-ར བཤད ན སློབ་ཁྲིད ལས སློབ་གསོ དོ་དམ གྱི ལས ལ འཇུས་མཁན ཡིན་པ-ས ། ཐོག་མཐའ ཀུན་ཏུ ལུས་ངག་ཡིད་གསུམ སློབ་ཁྲིད ལ གཞོལ་བ-འི དགེ་རྒན རྣལ་མ ཞིག ལྟར མྱོང བཤད ཀྱིས ཡོངས སུ དབུལ མོད ། ཁོ་བོ-ས ཀྱང ད ལ ཐུག གི བར དུ སློབ་གསོ-འི དཔེ་དེབ ལ ལྟ་ཁུལ དང༌  ། སློབ་མ ལ ཁྲིད་ཁུལ ། དགེ་རྒན སྒེར གྱི སློབ་ཁྲིད ལ ཉན་ཁུལ གྱི དུས འདའ་བ-འི སྤོབས་པ-ས རང གི ལྟ་ཚུལ ཙམ བརྗོད ན ། དགེ་རྒན གྱི ལས་གནས ནི གནམ་འོག གི ལས་གནས རབ དང༌  ། ཕུལ དང༌  ། རྩེ་གྲས ཤིག ལ མཐོང གི ཡོད ། དེ་ལྟར མཐོང་བ-འི རྒྱུ་མཚན ནི འགྲོ་བ་མི-འི ཕན་བདེ ལ མེད་དུ་མི་རུང་བ-འི ལས་གནས ཤིག དང༌  ། སྐྱེས་བུ རང་ག་བ-ས མི་འཇོན་པ-འི ལས་གནས ཤིག མགོ བརྩམས་པ ནས ཅིས་ཀྱང མཐའ་འཁྱོལ དགོས་ངེས ཀྱི ལས་གནས ཤིག ཡིན་པ-ས སོ །  ། དེ་ཡང ཡིན ཏེ ། དགེ་རྒན ནི འཇིག་རྟེན ལེགས་ཚོགས ཇི་སྙེད ཀྱི འབྱུང་གནས དང༌  ། ལེགས་ཉེས བླང་དོར འབྱེད་པ-འི ལྡེ་མིག སྐྱེས་འགྲོ ཡ་རབས ཀུན གྱི མིག་ལྟོས ཉག་ཅིག ཡིན་པ-འི ཕྱིར རོ །  ། འུ་ཅག གི འཚོ་བ དངོས ཀྱི ཁྲོད དུ མི མང་པོ ཞིག ལ མཚོན་ན དགེ་རྒན གྱི ལས་གནས ནས སྡོད མི་ཚུགས་པ ཡང ལས་གནས ཆུང་པ-ས མ་ཡིན་པ-ར དེ་ལས ལྡོག སྟེ ཟབ ཅིང རྒྱ ཆེ དྲགས་པ དང༌  ། རུལ་སུངས དང༌  ། འགྲོ་ཐབས འདུག་ཐབས ། ཀུན ནས ཉོན་མོངས་པ-འི གོ་སྐབས ཡོངས སུ མི་སྟེར་བ-ས རེད ། དགེ་རྒན གྱི ལས་གནས འདི ཡོད་པ-ས ད་གཟོད འཇིག་རྟེན གྱི རྒུད་པ ལྡོག་པ དང ད་གཟོད འཇིག་རྟེན ན དག་པ-འི ས ཞིག ལྷག ཡོད་པ རེད ། འབའ་སྨད རྒྱལ་ལོ་ཚེ་རིང༌  ། ཉིད ཀྱིས བལྟས ན དེང་སྐབས བོད ཀྱི སློབ་གསོ ཁྲོད གནས་པ-འི གནད་དོན ཚབས ཆེ་བ དེ གང རེད འདོད ། དོ་རྒྱ བསོད་ནམས་ཚེ་རིང  ། དེང་སྐབས བོད ཀྱི སློབ་གསོ ཁྲོད གནས་པ-འི གནད་དོན ཚབས ཆེ་བ དེ འགྲོ་བ་མི-འི རྒྱུ་སྤུས ཇེ་དགར གཏོང་བ-འི སློབ་གསོ ཞིག གཉེར ཐུབ ཀྱི མེད་པ དེ རེད འདོད ། དེ་ཡང ཅུང་ཟད ཞིབ ཏུ བཤད ན ། འགྲོ་བ་མི ལ དགོས རྒྱུ ངོ་མ་བོ ནི སེམས བསམ་པ བཟང་པོ དང༌  ། བྱ་བ སྤྱོད་ལམ ཡག་པོ ། གཏམ སྐད་ཆ སྙན་མོ དང ལྡན་པ-འི སྤྱི་ཚོགས ཀྱི མི་སྒེར གཤིས་ཅན དང༌  ། མི་གཞི ཁ་ཚང་ཅན ། འཇོན ནུས་ཅན སྐྱོང་བ-འི སློབ་གསོ རེད ། ཡིན་ནའང སློབ་གསོ སློབ་ཁྲིད དངོས ཀྱི བྱ་བ-འི ཁྲོད དུ མགོ་ཁྲིད མང་པོ ཞིག གིས གོ་གནས མ་གཏོགས ཅི་ཡང མི་བསམ་པ-འི ཁ-ར ། དུས དང༌  ། ས་གནས ། མི་རིགས ། སློབ་མ ལ གཏན ནས མི་འཚམས་པ-འི བཀའ་བཀོད གནང་བ དང༌  ། ཡོན་ཏན དང༌  ། ལྷག་བསམ ། ཐབས་བཀོད ། བདེ་ཐང གིས ཀུན ནས མི་རན ཡང གཡོ དང འབྲེལ་བ-ས སློབ་ཁྲིད ཀྱི གར་སྟེགས ཡོངས སུ གཅོད་པ-འི དགེ་རྒན གཟུགས་བརྙན་པ ། རང་རང ལ མཚོན་ན ཆང དང ཤོ དང དུ་བ-ས མཚོན་པ-འི སྤྱོད་ངན ཆུང་ངུ རེ-འང ཡལ་བ-ར འདོར མི་ནུས བཞིན དུ ད་དུང རང གི བུ དང བུ་མོ མ་མཐའ གཅིག ཏུ ཡ་རབས ཤིག འོངས ན ཅི་མ་རུང སྙམ་པ-འི ལྟ་སྤྱོད ཕྱིན་ཅི་ལོག གི ཁྱིམ་བདག རྣམས ནི དོན ལ སློབ་གསོ-འི དགྲ དང བགེགས སུ གྱུར ཡོད་པ རེད ། གནད་དོན གང་ཞིག ཀྱང དེ མ་ཐག མ་སེལ་པ ར དུས་ཚོད ངེས་ཅན ཞིག འགོར་བ ན རིམ བཞིན རྒྱུན་ལྡན ཞིག ཏུ གྱུར ཏེ མི་རྣམས ཀྱིས དོ་སྣང བྱེད་ཡུལ ལས རབ་ཏུ འགོངས་པ ར འགྱུར རོ །  ། འུ་ཅག ལ མཚོན་ན གནད་དོན ཚབས་ཆེན དག རྒྱུན་ལྡན དུ གྱུར་བ-འི དཔེ ཤིན་ཏུ མང སྟེ ། དགེ་རྒན གྱིས སློབ་ཁྲིད སྐད་ཆ ཕུང་གསུམ་པ སྨྲ་བ དང༌  ། བསླབ་དེབ དོན་སྟོང སྒྲིག་པ ། ཚན་རིག དགེ་རྒན མེད་པ ། བོད་ཡིག གི དག་ཆ ནོར་བ ཇི མི་སྙམ་པ རྣམས སོ །  ། འབའ་སྨད རྒྱལ་ལོ་ཚེ་རིང༌  ། རང གིས རྒྱུས་ལོན་པ ལྟར ན ། ད་ལྟ སློབ་གྲྭ-འི མགོ་ཁྲིད དང དགེ་རྒན རྣམས ཀྱིས ཕྱི ཡི སྒྲིག་ལམ མ་གཏོགས སློབ་མ-འི སློབ་སྦྱོང ལ དང དོད བྱེད ཀྱིན མེད་པ-འི སྣང་ཚུལ འདུག སློབ་མ སྒྲིག་ལམ དང འགལ སོང ན སློབ་གྲྭ ནས ཕྱིར ཕུད ཀྱིན་པ-འི སྣང་ཚུལ ཡང མཆིས་པ-ས རྒན ལགས ཀྱིས དེ-འི ཕྱོགས ཀྱི ལྟ་ཚུལ འདྲ ལབ ན ། དོ་རྒྱ བསོད་ནམས་ཚེ་རིང  ། སློབ་གྲྭ ཞིག ལ མཚོན་ན བསམ་བློ སྙིང་སྟོབས རིག་གནས གཙོ་བོ-ར འཛིན རྒྱུ ནི གནད ཀྱི དམ་པ སྟེ དངོས་པོ ཞིག ལ མཚོན་ན ཉེར་ལེན གྱི རྒྱུ དང འདྲ ལ ། ཕྱི-འི དངོས་པོ-འི རིག་གནས དང བར སྒྲིག་ལམ རིག་གནས གཉིས ནི དམིགས་ཡུལ གཙོ་བོ འདི འགྲུབ་པ-འི རྐྱེན མེད དུ མི་རུང་བ གཞི ར བཞག རེད ། དེ་བ-ས བྱ་བ-འི གཙོ་ཕལ ནོར ན འབྲས་བུ རྗེས སུ འཇུག་ལྡོག བྱེད་པ ནི དངོས་པོ-འི ཆོས་ཉིད དོ །  ། སློབ་མ སྒྲིག་ལམ དང འགལ སོང་བ ནི རང་གཞན གཉིས་ཀ-ར གནོད་པ-འི སྐྱོན ཞིག ལས ཡིན་པ རེད ། སློབ་གྲྭ དགའ་བོ ལ མཚོན་ན སློབ་མ-ས སྐྱོན ལས་པ-འི གོ་སྐབས ཡོངས སུ གཅོད་པ ལ འཇུག དགོས མོད ། འོན་ཀྱང སློབ་གྲྭ-འི དགེ་རྒན དག གི ཡོན་ཏན དང༌  ། ཁ་ལྕེ ། ཐབས་བཀོད ། དུས་ཚོད ཀྱིས མི་ལོངས་པ-འི ཁ-ར ། སློབ་མ དེ མུ་མཐུད དུ སློབ་གྲྭ-ར བཞག ཚེ རང་གཞན གཉིས་ཀ-འི ཚེ་སྲོག དང རྒྱུ་ནོར ལ གནོད་པ ཡོད ངེས ན རང གི ཕ་མ སྟེ ཁྲིམས་མཐུན ལྟ སྲུང་པ ལ སྤྲོད རྒྱུ ནི འོས ཤིང འཚམས་པ ཞིག རེད འདོད ། དཔེར་ན ། སློབ་མ ཞིག གིས རྒྱུན དུ ལག ལ མཚོན་ཆ བཟུང སྟེ རྡུང རེས སྟེག་པ ཡིན ན མང་པོ-འི ཆེད་དུ གཅིག གི གཉའ་ལ མི་འབབ རང་འབབ རེད འདོད ། ཡིན་ནའང སློབ་གྲྭ-ས སློབ་མ ལ ནུས་པ ཡོད་ཚད ཀྱིས སློབ་གསོ གཏོང དགོས་པ ནི བཤད མ་དགོས་པ ཞིག རེད ། དྲང་མོ-ར བཤད ན ཕལ་བ-འི སློབ་གསོ-ས མི་འཆུམས་པ-འི སློབ་མ དག ལ དམིགས་གསལ སློབ་གསོ ཞིག བསྒྲུབ ཐུབ ན མཛའ སེ འདུག རྒྱུ རེད འདོད ། དཔེར་ན སློབ་གྲོགས ལ གཅར་རྡུང བྱེད་པ-ར དགའ་བ-འི སློབ་མ ཡིན ན ཆེད་དུ འཇིགས་སྐུལ་པ-འི གཉེན་པོ-ར གསོ་སྐྱོང བྱས ཏེ འཛམ་གླིང ཞི་བདེ ལ ཕན་པ བསྒྲུབ ཏུ འཇུག་པ ལྟ་བུ-འོ །  ། ཡང གཅིག བཤད ན ། འགྲོ་བ་མིའི་རིགས འདི མོས་པ སྣ་ཚོགས སུ འདུག་པ-ས ཚོགས་པ གཅིག དང༌  ། ལྟ་གྲུབ གཅིག ཐབས་ཤེས གཅིག གི སློབ་གསོ སྒྲུབ་སྟངས ཀྱིས སློབ་མ ཡོད་ཚད ལེགས་ལམ དུ འཇུག ཐུབ རྒྱུ མ་རེད འདོད ། ཡིན་ནའང༌  ། གནད་དོན འདི-འི ཉེས་པ ཡོད་ཚད སློབ་གྲྭ དང དགེ་རྒན གྱི ཁོ་ན-འི མགོ ལ འཕེན་རྐྱང མ་ཡིན ཏེ ། སྲིད་གཞུང དང ། ཁྱིམ་ཚང༌  ། སློབ་གྲྭ གསུམ ནས འོས ཤིང འཚམ་པ-འི ངང བསྒྲུབ རྒྱུ ཞིག རེད འདོད ། བྱང་ཆུབ་སེམས་དཔ-འི བསླབ་བྱ ལས ཀྱང༌  ། གལ་ཏེ ཕ་རོལ་པོ-ས རང དྲིན རང ལ ཆུང་བ-འི ནོར་འཁྲུལ བྱེད ཀྱིན ཡོད ན དེ ལྡོག དགོས ཞེས དང༌  ། སྐྱོན དང འཚམས་པ-ར ཚར མི་གཅོད་པ ནི ཉེས་པ ཡིན་པ-ས སྐྱོན དང འཚམས་པ-ར ཚར བཅད ནས བྱ་བ ངན་པ ལྡོག དགོས ཀྱི ཡོད ཅེས འབྱུང ངོ༌ ། ། འབའ་སྨད རྒྱལ་ལོ་ཚེ་རིང༌  ། ཁོ་བོ-ས བལྟས ན ད་ལྟ-འི དགེ་རྒན རྣམས ཀྱི སྐྱོན ཐུན་མོང་བ ནི ། དཔེ་ཆ མི་ཀློག་པ དང༌  ། བསམ་གཞིག གི གོམས་གཤིས མེད་པ ། ཤེས་བྱ-འི སྒྲིག་གཞི ཚགས མི་དམ་པ ། སློབ་མ-འི ཆེད་དུ ནུས་པ མི་འདོན་པ-ར འགྲོ་བདེ འདུག་བདེ ཙམ ཞིག ལ ཁེན ནས འདུག་པ-ས ། སློབ་མ-འི སློབ་སྦྱོང གི རྣམ་འགྱུར དང བོད ཀྱི སློབ་གསོ-འི གནས་བབ ག་འདྲ ཞིག ཏུ འགྱུར སྲིད ། དོ་རྒྱ བསོད་ནམས་ཚེ་རིང  ། རྒྱ་ནག གི སློབ་གསོ་བ གྲགས་ས་ཅན ཚའེ་ཡོན་ཕའེ ནས ལོ་བརྒྱ-འི ཡར་སྔོན ལ སྐབས དེ-འི དགེ་རྒན དག གི གནས་བབ ལ གཞིགས ཏེ སྤྱི་སྡོམ འདི་འདྲ ཞིག བྱས མྱོང་བ སྟེ ། སློབ་མ-ར ཁྲིད ཀྱང རང གིས མི་སློབ་པ-འི རིགས་གཅིག དང༌  ། རང གིས སློབ ཀྱང སློབ་མ-ར མི་ཁྲིད་པ-འི རིགས་གཅིག རང གིས སློབ ཀྱང མི་སློབ ལ སློབ་མ-ར ཁྲིད ཀྱང མི་ཁྲིད་པ-འི རིགས་གསུམ མོ ། དེ ཡང དགེ་རྒན རབ ནི ཁྲིད ཅིང སློབ་པ དང༌  ། སློབ ཅིང ཁྲིད་པ ། ཁྲིད ཅིང ཁྲིད ལ སློབ ཅིང སློབ་པ ཞིག ཏུ འགྱུར དགོས་པ-ར རེ་བ བཏོན འདུག དེ་བཞིན ཁོ་བོ-ས ཀྱང༌  ། རང གིས ཤེས་བྱ སློབ ཀྱང སློབ་མ ལ གཏན ནས མི་ཁྲིད་པ-འི དགེ་རྒན གྱི མུ ཡོད དེ ། སློབ་གསོ-འི བྱ་བ-ར ཞུགས་པ ནས སློབ་ཁྲིད ཐུན་གཅིག ཀྱང མི་བྱེད་པ-ར ཚེ གང་བོ ར སློབ་གྲྭ འགྲིམས་པ-འི འབུམ་རམས་པ དེ དང༌  ། ཚེ གང་བོ ར ཁ་བཏོན འདོན ཞིང སྔོན་འགྲོ གསོག་པ-འི སྔགས་འཆང དེ ། ཚེ་གང་བོ ར རྩོམ འབྲི་མཁན སྙན་ངག་པ དེ་དག གོ ། རང གིས སློབ་མ ལ ཚེ་གང་བོ ར ཁྲིད ཀྱང སློབ་སྦྱོང གཏན ནས མི་བྱེད་པ-འི དགེ་རྒན གྱི མུ ཡོད དེ ། སློབ་གསོ-འི བྱ་བ-ར ཞུགས་པ ནས སློབ་ཁྲིད ཆད མ་མྱོང ཡང དཔེ་ཆ སྣ་གཅིག ཉོས་པ དང བལྟས མ་མྱོང་བ-འི དགེ་རྒན དེ དང༌  ། གཞན རྩོམ སློང་པ དང ཉོ་བ དང བརྐུས ནས འགོད་པ དེ་དག གོ ། རང གིས སློབ་མ ལ ཚེ གང་བོ ར ཁྲིད ཀྱང ཁྲིད ལ སློབ ཀྱང སློབ་པ-འི དགེ་རྒན གྱི མུ ཡོད དེ ། མི་ཚེ གང་བོ ར ཁྲིད ཀྱི སྦྱིན་གཏོང ཆད མ་མྱོང ལ སློབ་སྦྱོང གི ཞལ་ཟས རོལ མཚམས མ་བཞག་པ-འི དགེ་རྒན ཕུལ་བྱུང དེ་དག གོ རང གིས ཚེ་གང་བོ ར སློབ ཀྱང མི་སློབ ལ སློབ་མ-ར ཁྲིད ཀྱང མི་ཁྲིད་པ-འི དགེ་རྒན གྱི མུ ཡོད དེ ། དགེ་རྒན གྱི ཟླ་ཕོགས ལེན བཞིན དུ སློབ་མ-ར ཐུན་གཅིག ཁྲིད མ་མྱོང ལ ཤེས་བྱ སྣ་གཅིག སློབ་སྦྱོང བྱས མ་མྱོང་བ-འི དཀོར་གཟན དེ་དག གོ ཞེས ཀྱང བྱ-འོ །  ། གྲོགས་པོ ལགས ། ད་ནི སློབ་མ-འི སློབ་སྦྱོང གི རྣམ་འགྱུར དང བོད ཀྱི སློབ་གསོ-འི གནས་བབ ག་འདྲ ཞིག ཏུ འགྱུར སྲིད་པ ང-ས གསལ་བ-ར མ་བཤད ཀྱང ཀུན གྱིས ཤེས་པ-ར འགྱུར ཏེ ། སློབ་མ-འི སློབ་སྦྱོང གི རྣམ་འགྱུར དགེ་རྒན གྱི རྗེས སུ འགྲོ ཞིང དགེ་རྒན ཕུལ་བྱུང ཇི་ལྟར མང ན བོད ཀྱི སློབ་གསོ-འི གནས་བབས དེ་ལྟར ལེགས་པ ཡིན ནོ །  ། འབའ་སྨད རྒྱལ་ལོ་ཚེ་རིང༌  ། དགེ་རྒན རྣམས སློབ་མ ལ ཤ་ཚ སྟངས མང དུ ཡོད་པ ལས ། ཁྱེད ཀྱིས དགེ་རྒན ཞིག སློབ་མ-ར ཤ་ཚ སྟངས ལ ཇི་ལྟར བལྟ་བ ཡིན ། གལ་ཆེ་བ གང་ཡིན འདོད ། དོ་རྒྱ བསོད་ནམས་ཚེ་རིང  ། དགེ་རྒན གྱིས སློབ་མ ལ ཀ་ར དང༌  ། དཔེ་ཆ ། སྒོར་མོ སྟེར་བ ནི དབང་རྟུལ ལ ཤ་ཚ སྟངས དང༌  ། སློབ་སྦྱོང ཡག་པོ བྱོས་ཡ ། མ་འོངས བདག་པོ ཡིན་ཡ ། ང-ས ཁྱེད་ཚོ-འི དོན་དག བཤད ཀིན ཡོད སོགས གླེང ནས སེམས བསྐོར་བ ནི ཆབ་སྲིད་པ-འི ཤ་ཚ སྟངས དང༌  ། སློབ་མ-འི མི་གཞི ཁ ཇེ་ཚང དང༌  ། ཤེས་བྱ སྣ ཇེ་འཛོམས ། ནུས་པ སྟོབས ཇེ་ཆེ-ར གཏོང་བ ནི དགེ་རྒན གྱི ཤ་ཚ སྟངས ངོ་མ་བོ རེད ལ ། མི་རིགས གང དེ-འི སློབ་མ བླུན་པོ-འི འདུ་ཤེས་ཅན ལ དང་པོ དང༌  ། བྲན གྱི འདུ་ཤེས་ཅན ལ གཉིས་པ ། བདག་པོ-འི འདུ་ཤེས་ཅན ལ གསུམ་པ བྲིན་པ-ར འདོད ། ཡང་ན ། དགེ་རྒན ནུས་མེད དག གིས སློབ་མ ལ ཀ་ར བྱིན ཏེ ཤ ཚ་ཁུལ དང༌  ། དགེ་རྒན ཡོན་ཏན མེད་པ དག གིས སློབ་མ ལ ཁ་ཡག བཤད དེ ཤ ཚ་ཁུལ ། དགེ་རྒན ངོ་མ་བོ ས སློབ་མ ལ ལེགས་ཉེས བླང་དོར འབྱེད་པ-འི བློ་གྲོས གནང སྟེ ཤ ངོ་མ་བོ ཚ ཞེས ཀྱང བྱ-འོ །  ། འབའ་སྨད རྒྱལ་ལོ་ཚེ་རིང༌  ། དགེ་རྒན མང་ཤོས ཀྱིས ཉམས་མྱོང དང ཤེས་རབ གཉིས ལས ཉམས་མྱོང གཙིགས སུ འཛིན ལ ། ཁོ་བོ-ས ཤེས་རབ གཙིགས སུ འཛིན དགོས་པ-ར འདོད ། ཅི འི ཕྱིར ཟེར ན ། དགེ་རྒན མང་ཆེ་བ-ར ལོ བཅོ་ལྔ ཉི་ཤུ-འི ཉམས་མྱོང ཙམ དང སློབ་ཁྲིད བྱེད་ཐབས རྙིང་བ ལས དཔེ་ཀློག དང༌  ། བསམ་གཞིག ལག་ལེན སོགས ཀྱི ཆ མི་འདུག་པ-ས སྤྱི་ཚོགས གསར་བ-འི སློབ་མ-འི རེ་འདོད སྐོང ཁག་པ ར འདོད ། ཁྱེད ལ དེ-འི ཕྱོགས ནས ལྟ་ཚུལ ག་འདྲ འདུག དོ་རྒྱ བསོད་ནམས་ཚེ་རིང  ། ཤེས་རབ ནི དངོས་པོ འི གནས་ལུགས ཇི་བཞིན རྟོགས་པ-འི རིག་པ དང  ། ཉམས་མྱོང ནི ཤེས་རབ ལ བརྟེན ནས ཐོབ་པ-འི བློ་གྲོས ལ འཇུག་པ-ས ། དགེ་རྒན ཞིག ལ མཚོན་ན ཤེས་རབ ནོར གྱིས དབུལ་བ-འི ཚེ སློབ་གསོ-འི ལས ལ འཇུག་པ-འི ཐབས་མེད ལ ། ཤེས་རབ ཇི་ལྟར ལྡན ན ཡང སློབ་ཁྲིད ལེགས་འགྲུབ ཀྱི ཉམས་མྱོང གསོག་འཇོག མ་བྱས ན ཡར་བསྐྱེད ག་ལ ཡོད ། དེ ཡང འདི་ལྟར སེམས ཏེ ། དགེ་རྒན ལ ཤེས་རབ ལྡན་པ-ས ད་གཟོད སློབ་མ-ར བླང་དོར ལེགས་ཉེས གསལ་པར སྟོན་པ-འི དེད་དཔོན དུ གྱུར ཞིང༌  ། ཉམས་མྱོང ལྡན་པ-ས འགགས་པ མེད་པ-ར ཐབས ཀྱི ཕ་རོལ ཏུ ཕྱིན་པ མ་ཡིན ནམ ། བོད ཀྱི གཏམ་དཔེ ལ ཡང༌  ། ལས་ཀ-འི ལས་འཆམ མ་ཤེས ན ། རི་བོང ཐུར ལ རྒྱུག་པ འདྲ ཟེར་བ ལྟར ཏེ ། སྐབས འདི-ར མཚོན་ན ཤེད་མོང ནི ཤེས་རབ དང ཐབས བཀོད ནི ཉམས་མྱོང དང ལས་ཀ ལས་མཁན ནི དགེ་རྒན དང འདྲ-འོ སྙམ ། ཡང གསལ་བ-ར བཤད ན ། ཤེས་རབ ལ ཐོས་བྱུང གི ཤེས་རབ དང༌  ། བསམ་བྱུང གི ཤེས་རབ ། སྒོམ་བྱུང གི ཤེས་རབ གསུམ དུ དབྱེ་བ ལས ཕྱི་མ ནི འུ་ཅག གིས རྒྱུན དུ བཤད་པ-འི ཉམས་མྱོང ཡིན་པ-ས ཤེས་རབ དང ཉམས་མྱོང གཉིས ཕན་ཚུན འགལ་བ-ར མི་སེམས སོ །  ། འབའ་སྨད རྒྱལ་ལོ་ཚེ་རིང༌  ། ད་ལྟ-འི ན་གཞོན སྐོར ཞིག ལ ཤེས་བྱ ཡོན་ཏན འཛོམས་པོ ཞིག མེད ཀྱང༌  ། སྒོར་རྡོག འག-འི ཆེད་དུ སློབ་གསོ-འི ལས་གནས སྟེང འཚང་ཁ བརྒྱབ སྟེ སློབ་མ རྣམས ལ མགོ་སྐོར གཏོང་བ དང༌  ། སློབ་ཁྲིད བྱེད སྐབས སློབ་མ བཀྲེས ལྟོགས ཀྱིས མནར ཚབས ཆེ་བ-ས ཁྱེད ཀྱིས དེ-འི ཕྱོགས ཀྱི ལྟ་ཚུལ འདྲ ལབ ན ། དོ་རྒྱ བསོད་ནམས་ཚེ་རིང  ། དེ ཡང ལན འདི་ལྟར གདབས་པར བྱ སྟེ ། ཁྱིམ་པ ཕོ་མོ རྣམས གྲོང་བ-འི ཆོས ལ འཇུག་པ-འི བསམ བྱ ཉག ཅིག ནི ཕོ་མོ གཉིས་ཀ མཉམ་དུ བདེ་བ འཐོབ འདོད ཡིན་ཡང མཁས་པ-འི དབང་བོ དགེ་འདུན ཆོས་འཕེལ གྱི ཞལ ནས ལས དེ-ར མི་འཇོན་པ-འི སྐྱེས་པ ཞིག གི རུམ ནས བུད་མེད ཅིག ལོ གསུམ ལ ཉལ ཡང བདེ་བ གཅིག ཀྱང མི་འཐོབ་པ-ར གསུངས་པ-འི བདེན་གཏམ འདི ཚོགས་པ-འི གཏམ ལ ཡེ་ནས མི་རུང ཡང དགེ་རྒན ངན་པ-འི དཔེ ལ བཞེངས ནས ཡོད ། འབའ་སྨད རྒྱལ་ལོ་ཚེ་རིང༌  ། ད སྐབས སློབ་མ མང ཆེ་བ ཞིག སློབ་ཆེན ནས མཐར་ཕྱིན མོད ། འོན་ཀྱང ཤེས་བྱ-འི སྒྲིག་གཞི ཡག་པོ ཞིག ཆགས མེད་པ-འི ཁ-ར ། ཐ་ན སུམ་རྟགས གཉིས ལ-འང རྨོངས་པ-འི ཚུལ མངོན་སུམ འདུག ཤེས་བྱ-འི ཆུ་ཚད དམའ བཞིན དུ དགེ་རྒན གྱི ལས་གནས ལ འཇུ་མཁན མང་པོ-ས སློབ་མ-འི སྣེ ཡག་པོ ཞིག ཁྲིད ཐུབ བམ ། དོ་རྒྱ བསོད་ནམས་ཚེ་རིང  ། གོང གི དེ ས ཆོག་པ ར འདོད ། འབའ་སྨད རྒྱལ་ལོ་ཚེ་རིང༌  ། ཁྱོད རང ད་ལྟ-འི དགེ་རྒན རྣམས ལ ཆེས ཡིད མི་ཚིམ་པ གང༌  ། ཡང་ན ད་ལྟ-འི དགེ་རྒན རྣམས ལ ཆེས བཤད འདོད་པ-འི སྐད་ཆ ཅི ། དོ་རྒྱ བསོད་ནམས་ཚེ་རིང  ། དགེ་རྒན དག ནི སློབ་མ ཀུན་པོ-ར ལྟོགས་པ-ས ཟས དང སྐོམ་པ-ས ཆུ འདོད དང འདྲ་བ-ར ཤེས་བྱ ཡོན་ཏན ལ འཇུག འདོད ཀྱི བློ བཅོས་མིན ཞིག སྐྱེས སུ འཇུག་མཁན ཡིན་ནའང མང་པོ ཞིག ལ དེ-འི ཕྱོགས ཀྱི ནུས་པ རབ་ཏུ གཉོམ་པ མ་ཟད ། སློབ་མ-ར ཤེས་བྱ ཡིན་ཡིན མིན་མིན ཁྲིད དེ ཁ་མིག གཅོད་པ དང༌  ། ཉིན རེ-ར འགྲོ་ཐབས འདུག་ཐབས ལ བརྟེན ནས ཕོགས ཟ་བ ལས ། དུས དང༌  ། མི་རིགས ། ལས རྐང ལ མཁོ་བ-འི སྙིང་སྟོབས དང༌  ། ཡོན་ཏན ། ཤེས་བྱ ། ལག་རྩལ དག སློབ་མ-འི རྒྱུད ལ སྦྱོར་བ-ར བརྩོན་མཁན ཤིན་ཏུ ཉུང་བ-ས བློ་ལྡན སུ ཞིག ཡིད་ཚིམ ཐུབ ། དེ ཡང༌  ། དགེ་རྒན ས་མིག གཉིས ལས མེད །  ། གར འགྲོ དགེ་རྒན རང གི ལག ། དགའ་བོ བདེ་བ་ཅན ལ ཕེབས །  ། ངན་པ དམྱལ་བ-འི མཐིལ ནས སྡོད །  ། ཅེས ཀྱང ཞུ་བ-ར འདོད དོ །  ། འབའ་སྨད རྒྱལ་ལོ་ཚེ་རིང༌  ། དགེ་རྒན དང སློབ་མ གཉིས ནི སྐྱེས་པ-འི དུས་རབས དང༌  ། བསམ་གཞིག གཏོང་སྟངས དང༌  ། སློབ་སྦྱོང བྱེད་ཐབས མི་འདྲ་བ-འི ཁ-ར ། དགེ་རྒན རྙིང་བ རྣམས ཀྱིས ཉམས་མྱོང གཙིགས སུ འཛིན་པ ལས ཤེས་རབ ལ དོ་སྣང མི་བྱེད ། ཤེས་བྱ མི་སྦྱོང་བ-འི དགེ་རྒན ཞིག གིས སྤྱི་ཚོགས གསར་བ-འི སློབ་མ རྣམས ལ ཁྲིད་སྟོན ཡག་པོ ཞིག བྱེད ཐུབ བམ ། ཡང ན སློབ་མ-འི རེ་འདོད སྐོང ཐུབ བམ ། དོ་རྒྱ བསོད་ནམས་ཚེ་རིང ། རྙིང་བ-འི ནང ན གསར་བ དང༌  ། གསར་བ-འི ནང ན རྙིང་བ ཡོད ། མི ཞིག དགེ་རྒན བྱས་པ ནས ཚེ གང་བོ ར རིག་གནས ཤེས་བྱ ཅི་ཡང མི་སློབ ན ཇེ་རྙིང ཇེ་རྙིང དང༌  ། ཉི་མ རེ་རེ བཞིན རིག་གནས ཤེས་བྱ སློབ ན ཇེ་གསར ཇེ་གསར ཡིན རྒྱུ རེད ། དགེ་རྒན གསར་རྙིང གི དབྱེ་བ འབྱེད དཀའ སྟེ ། དཔེར་ན ཨ་ལགས དོར་ཞི རིན་པོ་ཆེ དགེ་རྒན གསར་བ དང རྙིང་བ གང་ཡིན དབྱེ་བ འབྱེད དཀའ་བ ཇི་བཞིན ནོ །  ། འོན་ཀྱང མི་རྒན་པ དང གཞོན་པ ལ ཟེར་བ ཡིན་ན དེ གཉིས ལ ཡུལ དུས རང་བཞིན གྱི བར་ཐག ཅིག ལོས ཡོད མོད ། ཡིན་ནའང བར་ཐག དེ ངེས་པར་དུ ཡོད དགོས་ངེས ཤིག སྟེ ། ཤེས་བྱ ཡོན་ཏན ནི ནམ་ཡང འདས་པ དང༌  ། རྙིང་བ ། རྒན་པ ལས མ་གཏོགས མ་འོངས་པ དང༌  ། གསར་བ ། གཞོན་པ ལས ཡོང རྒྱུ་མེད་པ-ར འདོད དེ ། གཞོན་པ-འི གསར་བ དེ ཡང ཏན་ཏན རྒན་པ-འི རྙིང་བ ལས ཐོན་པ ཤ་སྟག གོ ཡང གསར་བ-འི ནང ན གསེར འདྲ་འདྲ དང༌  ། རྙིང་བ-འི ནང ན སྙིང འདྲ་འདྲ ཡོད་པ-ར ཤེས་པ-ར བྱ-འོ ཞེས ཀྱང ཞུ ། ཤེས་བྱ མི་སྦྱོང་བ-འི དགེ་རྒན ཞིག གིས སྤྱི་ཚོགས གསར་བ-འི སློབ་མ རྣམས ལ ཁྲིད་སྟོན ཡག་པོ ཞིག བྱེད ཐུབ བམ ། ཡང་ན སློབ་མ-འི རེ་འདོད སྐོང ཐུབ བམ ། འདི ལ ། འཇིག་རྟེན མཐའ དང ལྡན ནམ ཞེས །  ། ཞུས ན རྒྱལ་བ-ས མི གསུངས བཞུགས །  ། ཞེས ལན གདབ རྒྱུ ཡིན །  ། འབའ་སྨད རྒྱལ་ལོ་ཚེ་རིང༌  ། ད་ལྟ སློབ་མ རྣམས ཀྱི ཤེས་བྱ-འི ཆུ་ཚད ཕྱོགས ཡོངས ནས ཇེ་ཞན དུ སོང་བ-འི རྒྱུ་མཚན ཅི རེད འདོད ། དོ་རྒྱ བསོད་ནམས་ཚེ་རིང  ། མི-འི སྤྱི་ཚོགས ལ དཔལ་འབྱོར གྱི རྨང་གཞི ཞིག དགོས་པ ཐག གིས ཆོད ཀྱང ཡོད་ཚད དཔལ་འབྱོར ལྟེ་བ-ར བཟུང དྲགས ན དཔལ་འབྱོར འཕེལ ཀྱང མི-འི ཕྱོགས ཡོངས ཀྱི རྒྱུ སྤུས ཇེ་ཞན ལ བུད འགྲོ སྙམ ། འོ་ན མི-འི སྤྱི་ཚོགས ཀྱི ལྟེ་བ ནི ག་རེ ཞེ་ན ། དཔལ་ཡོན ནོ ཞེས ཞུ ། ཇི་སྲིད དཔལ་ཡོན གྱི ཉི་མ མ་ཤར་བ དེ སྲིད དུ མི-འི ཤེས་བྱ-འི ཆུ་ཚད ཇེ་བཟང དུ འགྲོ དཀའ སྟེ ། ད་ལྟ དཔལ་འབྱོར ལས མི-འི རྒྱུ སྤུས དང༌  ། དཔལ་ཡོན ། ཤེས་བྱ-འི ཆུ་ཚད ལ བསམ་བློ གཏོང རྒྱུ འདང གིན མེད་པ-ས སོ །  ། འབའ་སྨད རྒྱལ་ལོ་ཚེ་རིང༌  ། དུས་རབས གསར་བ-འི སློབ་མ-འི སློབ་སྦྱོང གི སེམས་ཁམས ཇི་ལྟར གསོ་སྐྱོང དང༌  ། བསམ་གཞིག གི ནུས་པ ཇི་ལྟར མཐོ-ར འདེགས ། དུས་བབ དང འཕྲོད་པ-འི མི་སྣ ཞིག ཇི་ལྟར བསྐྲུན་པ ལ དགེ་རྒན རྣམས ཀྱིས བྱེད་ཐབས གང་དག བཀོད ན འགྲིག དོ་རྒྱ བསོད་ནམས་ཚེ་རིང  ། དེ ཡང འགགས་པ མེད་པ ཐབས ཀྱི ཕ་རོལ ཕྱིན ཅེས གསུངས་པ ལྟར ། ཐབས ཞེས་པ ནི མིག གིས མཐོང་བ-འི དགྲ དང མི་མངོན་པ-འི བགེགས ལས རྣམ་པ ར རྒྱལ་བ ཞིག ལ འདོད་པ-ས ། ང ལ མཚོན་ན སློབ་མ ཚོ ས འཛམ་གླིང དང༌  ། རྒྱལ་ཁབ ། མི་རིགས ། ཁྱིམ་ཚང༌  ། མི་སྒེར གྱི ལས་དབང ངོས་ཟིན པ ར བྱ་བ དང༌  ། ངོས་ཟིན ནས ཀྱང སྤྱི་མཐུན དང རང གི ལས་དབང བསྒྱུར་བ ལ རབ་ཏུ འབད་པ ། དགེ་རྒན གྱིས སེར་སྣ ཅི་ཡང མེད་པ-ར སློབ་མ-འི བཟང གིས བཟུང ནས བསྟོད་པ དང༌  ། རང གི མི་ཚེ དང སློབ་སྦྱོང དང བསམ་གཞིག གི ཉམས་མྱོང དག དཔེ་མཁྱུད ཅི་ཡང་མེད་པ-ར སློབ་མ-ར ཤ ཚ་ཚ དང སྙིང ཉེ་ཉེ ས བཤད་པ ལས ཐབས གཞན ཅང མ་རྙེད དོ །  ། འབའ་སྨད རྒྱལ་ལོ་ཚེ་རིང༌  ། རྒན ལགས ནས བདག གི བཅར་འདྲི དང་ལེན གནང་བ-ར ཐུགས་རྗེ་ཆེ ཞུ ། དོ་རྒྱ བསོད་ནམས་ཚེ་རིང༌  ། བཀའ་དྲིན་ཆེ ། བདེ་མོ ། 