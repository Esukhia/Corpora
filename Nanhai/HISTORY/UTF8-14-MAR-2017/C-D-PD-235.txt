གླེན་ཕྲུག ཚེ་རིང༌  ། ལོ བརྒྱ་ཕྲག དུ་མ འི སྔོན ཞིག ལ ། ཡུལ་ལུང ཞིག་ན ཕ སྤེན་པ་ཚེ་རིང དང མ བདེ་སྐྱིད་སྒྲོལ་མ ཟེར་བ གཉིས ཡོད་པ ། དེ ལ ཚེ་རིང ཟེར་བ འི བུ ཧ་ཅང གླེན་པ ཞིག སྐྱེས ། ཕ སྤེན་པ དང མ བདེ་སྐྱིད གཉིས ཀྱིས ཟས ཞིམ་པོ ཡོད་ན ། བུ ལ སྤྲད ནས གོས ཡག་པོ ཡོད་ན བུ ལ བཀབ ནས ། ཡོད་ཚད ཀྱི ཡོད་ཚད བུ ཡི ཆེད དུ བློས གཏོང་བ དང༌  ། ད་དུང བུ ཡི ཅི་འདོད གང་འདོད རྣམས བཙལ ནས ཁྱེར ཡོང་བ སོགས བྱས ནས གསོ་སྐྱོང བླ་མེད བྱས ། དེ་ནས བུ་ཆུང ཚེ་རིང རིམ་བཞིན ནར་སོན་པ་ན ། བུ་ཆུང ཚེ་རིང ནི ཡ་རབས རིག་རྒོད་ཅན ཕ དང མ ལ གུས་བཀུར དང སྲི་ཞུ བསྒྲུབ་མཁན ཞིག མ་ཡིན་པ ར ། མ་རབས ཐ་ཤལ་ཅན དང ཨུ་ཚུགས ཚ་བོ༌  ། ནམ་རྒྱུན བླུན་རྟགས གཉིས་ཀ སྟོན་མཁན ཞིག ཏུ གྱུར ། ཉིན་ཞིག གླེན་ཕྲུག ཚེ་རིང ཆུ་འགྲམ ཞིག ནས འཁྱམ་ཉུལ དུ འགྲོ བཞིན་པ འི སྐབས ལ ། ཁོང གིས ནམ་མཁའ རུ གླག་རྒོད ཆེན་པོ ཞིག འཕུར ནས འགྲོ་བཞིན་པ མཐོང༌  ། དེ་ནས ཁོ འི བསམ་པ ར གླག དང ང་ཚོ སེམས་ཅན ཡིན་པ གཅིག་པ ཡིན་ན འང༌  ། ང་ཚོ མི་རྣམས ཅིའི་ཕྱིར མཁའ་དབྱིངས སུ འཕུར མ་ཐུབ་པ རེད བསམ ནས རང གིས རང ལ ། ཆིག་ལབ རྒྱག་བཞིན ཁོ རང ནམ་མཁའ ལ འཕུར ཐབས བྱེད རྒྱུ དམ་བཅའ བཞག རྟ་བདུན་དབང་བོ ཁམས་ཆེན་པོ འི སྟེང ནས འོད་ལམ་ལམ འཕྲོ་བཞིན་པ འི དྭངས་ཤིང ལྟ་ན་སྡུག་པ འི ཞོགས་པ ཞིག ལ ། གླེན་ཕྲུག ཚེ་རིང ཡང ནམ་རྒྱུན ལྟར ཉལ ནས མ་བསྡད་པ ར ། ཁོ་རང གི དམ་བཅའ དེ བསྒྲུབ ཕྱིར ཕྱི་རོལ གྱི སྲང་ལམ སྟེང དུ བུད ། ཁོ ས བསམ་པ ར དེ་རིང ནི གྲོང་གསེབ རང གི མི་རྣམས ལ གཤོག་པ འི སྐོར སྐད་ཆ འདྲི དགོས བསམ ནས ། སྲང་ལམ ནས མི རིག་རིག་ཐུག་ཐུག ཚང་མ ལ གཤོག་པ ཇི་ལྟར སྐྱེས་མིན སྐོར སྐད་ཆ དྲིས་པ་ན ཁ་ཤས ཀྱིས ཚེ་རིང སྨྱོན་པ རེད ཟེར ། ལ་ལས འཕྱ་སྨོད བྱེད་པ དང ལ་ལ ས སྐྱག་རྫུན བཤད་པ སོགས བྱས ནས ། ཉིན་དེ ར ཚེ་རིང གི བསམ་དོན ཅི་ཡང མ་འགྲུབ་པ ར ཁོང་ཁྲོ དང བཅས ཕྱིར ནང དུ ལོག དེ་ནས ཁོ ས ཇི་ལྟར བསམ ཀྱང གཤོག་པ སྐྱེས ཐབས དང འཕུར་རྩལ སྦྱང་སྟངས ཤིག མ་རྙེད་པ ས ། མཐར འུ་ཐུག ནས ཁོང གི འདོད་པ ཐ་དག རྒྱུ་མཚན དང བཅས ཕ་མ གཉིས ལ བཤད ནས དྲིས ། ཕ་མ ས ཚེ་རིང གི འདོད་འདུན རྣམས ཐོས་པ་ན ། ཧ་ལས ནས དེ་ནི འབྱུང མི་སྲིད་པ འི དམ་བཅའ ཡིན་པ འི བསླབ་བྱ རབ་དང་རིམ་པ བརྒྱབས ཀྱང༌  ། ཚེ་རིང གིས དེ་ནི འགྱུར་མེད དམ་བཅའ ཡིན་པ དང འབྱུང སྲིད་པ འི རྒྱུ་མཚན མང་པོ མང་པོ ཞིག དྲངས ནས ། ཡང་ནས་ཡང དུ ཨུ་ཚུགས བརྒྱབ ། དེ་ནས ཕ་མ གཉིས སེམས་ཁྲལ དང བཅས བློ་ཕམ ཡིད་ཆད ངང གནས དགོས བྱུང་བ དང༌  ། དབྱར་གཞུང ཧ་ཅང མཛེས ཤིང ལྟ་ན་སྡུག་པ འི ཉིན་ཞིག ལ ། ཚེ་རིང གིས ཕ་མ ལ འང ཅི ཡང མ་བཤད་པ ར སྔོན རང གི དམ་བཅའ དེ སྒྲུབ ཕྱིར ། ཡུལ གཞན ཞིག ལ འཕུར་རྩལ སྦྱང དུ ཕྱིན ། དེ་ནས ཁོ་རང སོང སོང་བ འི མཐར གྲོང་གསེབ ཆེན་པོ ཞིག ལ འབྱོར ། ཁོ་རང གྲོང་གསེབ དེ འི ཕུ ལ ཐོན་པ་ན ཁོ ས མི་རྣམས ལ སྐད་ཆ དྲིས་ན ཤེས སྲིད བསམ ནས ། ཕར་འགྲོ ཚུར་འོང བྱེད་བཞིན་པ འི མི རྣམས ལ འཕུར་རྩལ ཇི་ལྟར སྦྱང དགོས་པ འི སྐད་ཆ དྲིས་པ་ན ། ལ་ལ ས ཧབ་དགོད བྱེད་པ དང ལ་ལ ས ཁོ་རང སྨྱོན་པ རེད ཟེར ། ཡང ལ་ལ ས སྐད་ཆ མི་བཤད་པ སོགས ། བརྙས་བཅོས དང མཐོང་ཆུང ཇི་ལྟར བྱས ཀྱང གླེན་ཕྲུག ཚེ་རིང ནི ། སྔོན་ལྟར སེམས་ཤུགས མ་ཆགས་པ ར ཡུལ དེ འི མི རྣམས ལ སྐད་ཆ དྲིས་པ འི མཐར ། ཁོ དང ན་ཚོད གཅིག་པ འི མི་བུ ཤོག་ཁག གཅིག ལ འཕྲད ། ཁོ ས བྱིས་པ དེ་ཚོ ལ བཤད་པ་ན ། བུ དེ་ཚོ ས ཁོ ལ མི ལ གཤོག་པ སྐྱེས རྒྱུ མེད་པ དང༌  ། གལ་སྲིད ཁྱེད་རང འཕུར་འདོད སྐྱེས་ན གཤོག་པ བཟོས ནས ལག་པ གཉིས ལ བཏགས ནས  ། འཕུར རྒྱུ ལས ཐབས གཞན་མེད ཅེས བཤད ། དེ་ནས མཚན་མོ ར དེ ར ཁོ་རང མི་བུ དེ་ཚོ དང མཉམ དུ དུད་ཁྱིམ ཞིག ནས བསྡད་པ དང༌  ། ནམ་ལངས་པ་ན ཁོ ས ད་ནི ཐབས་ལམ དེ ལས མི་འདུག སྙམ་ཞོར ནགས་འདབས ཤིག ལ སོང ནས གཤོག་པ བཟོ འགོ བརྩམས ། ཁོ ས ཉིན་གང་བོ ར ཤིང བཟོས ནས སྒྲོ སྦྱོར་བ སོགས བྱས ནས ། ཕྱི་དྲོ ཉི་མ མ་ནུབ་པ འི མཚམས ཤིག ལ གཤོག་པ ཆག སྦྱོར ཞིག ལེགས་འགྲུབ བྱུང༌  ། དེ་ནས ཁོ ས དེ་རིང ནི བར་སྣང་ཁམས ཆེན་པོ འདི ལ ལྟད་མོ ལྟ ཐུབ བསམ ནས དགའ ཐག་ཆོད་བཞིན ། ཉེ་འདབས ཀྱི བྲག་རི མཐོན་པོ ཞིག གི མགོ ལ སོང ནས གཤོག་པ གཉིས ལག གཡས་གཡོན གཉིས ལ བཏགས ཏེ ། གཡང་གཟར ནང དུ མཆོངས་པ་ན གཤོག་པ ས ཁོང གི ལྗིད་ཚད མ་ལྕོགས་པ དང༌  ། རླུང་བུ མ་ཁོག་པ སོགས རྐྱེན དུ་མ ཞིག གི དབང གིས ཤར་མར གཡང ནང དུ ལྷུང ནས ། རང་སྲོག རྟ་རྔ འདྲ་བོ རྡོ་ཐོག ལ གཞུས ནས རང་སྲོག ཤོར་པ རེད ། 