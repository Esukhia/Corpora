གཞུང་དྲང བུ་མོ ། ཕྱུག་བདག་ཚང གི སྒོ་དྲུང དུ ། བྱིས་པ རྣམས ཉིན་ལྟར གྲལ་སྒྲིག ནས བག་ལེབ རག་ཐབས ལ འཚང་ཁ རྒྱག་བཞིན ཡོད་པ རེད ། སྒྲོལ་མ ཟེར་བ འི བུ་མོ ཞིག ཡོད་པ དེ ། ནམ་རྒྱུན གྲལ མཇུག ཏུ སེམས ལྷོད ལ བབས ནས བསྡད ཡོད་པ རེད ། མཚམས་མཚམས སུ བྱིས་པ རྣམས ཀྱིས བག་ལེབ ཆེ་ཆུང བརྩད དེ ། འཛིང་རེས བྱེད ཀྱི ཡོད་ན འང  ། བུ་མོ སྒྲོལ་མ ས རྒྱུན དུ བག་ལེབ ཆུང ཤོས འཁྱེར ནས ། དགའ་སྤྲོ འི ངང ནང དུ ལོག འགྲོ གི ཡོད་པ རེད ། བུ་མོ སྒྲོལ་མ འི གཤིས་རྒྱུད དེ ཕྱུག་བདག གི བློ ལ བབས ཏེ ། ཉིན་ཞིག ཁོ ས བག་ལེབ ཞིག གི ནང དུ གསེར་སྒོར ཞིག བཅུགས ནས ། གྲལ མཇུག ཏུ ཡོད་པ འི བུ་མོ སྒྲོལ་མ ར སྤྲད་པ རེད ། བུ་མོ སྒྲོལ་མ ཤིང་སྡོང ཞིག གི འོག ཏུ བསྡད ནས བག་ལེབ ཟ གྲབས བྱེད་སྐབས ། མོ ས བག་ལེབ ནང དུ གསེར་སྒོར ཞིག ཡོད་པ མཐོང་བ དང  ། དེ་མ་ཐག ཏུ ཕྱིར ཕྱུག་བདག གི མདུན དུ བརྒྱུགས ཡོང སྟེ ། གསེར་སྒོར དེ ཕྱིར སྤྲད་པ རེད ། ཕྱུག་བདག དེ བུ་མོ སྒྲོལ་མ འི གཤིས་རྒྱུད ལ ཡིད་སྨོན སྐྱེས ཏེ ། གསེར་སྒོར དེ འི ཐོག ཏུ སླར་ཡང གསེར་སྒོར བཅུ བསྣན ནས བུ་མོ སྒྲོལ་མ ར སྤྲད་པ དང  ། ཡུལ དེ འི བྱིས་པ ཚང་མ འི མདུན དུ བུ་མོ སྒྲོལ་མ ལ བསྔགས་བརྗོད གནང་བ དང  ། མོ འི གཤིས་རྒྱུད ལ བྱིས་པ ཚང་མ ས སློབ་སྦྱོང བྱེད འོས་པ འི སློབ་སྟོན ཡང གནང་བ རེད ། 