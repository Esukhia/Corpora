ཚོང་པ གླེན་པ ། གནའ་སྔ་མོ ར ། ཧ་ཅང བླུན་པ འི ཚོང་བ ཞིག གིས གསེར ལས ཀྱང རིན་ཐང ཆེ་བ འི ཙན་དན གོ་ཤིརྵ ཤིན་ཏུ ལེགས་པ ཞིག ཡོད་པ དེ བཙོང་བ ར ཕྱིན ། ཁོ ས ཉིན་གང་བོ ར བཙོང ཐབས བྱས ཀྱང ཉོ་མཁན མི་གཅིག མ་བྱུང ། ཉིན་ཞིག ལ ། ཁོ་རང སླར་ཡང ཚོང་ར ར ཕྱིན ནས བཙོང ཡང ངལ་བ འབྲས་མེད དུ གྱུར་བ ས ། ཕྱིར མགྲོན་ཁང དུ མི་ལོག ཐབས་མེད བྱུང ། སྐབས་དེ ར མགྲོན་ཁང དུ སོལ་བ འཚོང་མཁན གྱི ཚོང་བ ཞིག གནས ཡོད་སྟབས ། ཁོ་གཉིས ཀྱིས ཕན་ཚུན གླེང་མོ བྱས ། ཚོང་བ གླེན་པ དེ ས དབུགས་རིང འཐེན་བཞིན “ང ས ཉིན ཁ་ཤས ལ ཙན་དན འདི བཙོང ཡང ཉོ་མཁན མེད་པ ནི ཅི ཡིན ནམ” ཞེས སོལ་བ འཚོང་མཁན ལ དེ་ལྟར དྲིས ། སོལ་བ འཚོང་མཁན གྱིས “ཁྱོད ཀྱིས ད་དུང ཉིན ཁ་ཤས ལ བསྒུག་ན ཉོ་མཁན ཡོད ངེས ཡིན” ཞེས བཤད ནས ཕྱི་ཉིན གཉིས་ག མཉམ དུ འགྲོ རྒྱུ གྲོས བྱས ། ཕྱི་ཉིན གཉི་ག སྔ་མོ ར ལངས ནས རང་རང གི ཚོང་ཟོག ཁྱེར ཏེ ཁྲོམ དུ སོང ། དུས་ཡུན ཅུང མ་འགོར བར སོལ་བ འཚོང་མཁན གྱི སོལ་བ བཙོངས ནས ཚར སོང མོད ། གླེན་པ དེ འི ཙན་དན སྔར་བཞིན ཉོ་བདག མ་བྱུང ། ཕྱིར མགྲོན་ཁང དུ ལོག ནས ཚོང་བ གླེན་པ དེ འི བསམ་པ ར མི འདི འི སོལ་བ དེ་མ་ཐག འཚོང་བ ཡིན ། ང འི ཙན་དན ཉོ་མཁན མེད་པ ས སང་ཉིན ཙན་དན སོལ་བ ར བཏང ནས བཙོང དགོས སྙམ ། གླེན་པ དེ ས དེ་ལྟར འདང རྒྱག་བཞིན ད་ནི ཐབས་བཀོད ལེགས་པོ ཞིག རྙེད བྱུང སྙམ ནས གདོང ལ འཛུམ གྱིས ཁེངས ནས ཉལ ། ཕྱི་ཉིན གྱི སྐྱ་རེངས ཤར་མ་ཐག གླེན་པ དེ ཡར ལངས ནས མྱུར་བ ར ར་ཁྱམས མ ས མེ་སྒོང ཞིག བརྒྱབ སྟེ ཙན་དན སོལ་བ ར བསྲེགས ། ཁོ ས སོལ་བ དེ རྣམས ཁྱེར ནས བཙོང་བ ར ཕྱིན་པ་ན ། དངོས་གནས ཅུང མ་འགོར་བ ར ཚང་མ འཚོང སོང ། ཚོང་མ གླེན་པ དེ ས ལག གི སྒོར་མོ ར བལྟ་བཞིན རང་ཉིད ནི ཆེས བློ་རིག རྒོད་པོ ཞིག རེད སྙམ ནས དགའ་སྤྲོ སྐྱེས ། ཁོ ས སྒོར་མོ བཟུང ནས ཕྱིར ཁྱིམ དུ ལོག སྐབས ། “སྔ་མོ ནས འདི་ལྟར སླ་བ ཡིན་པ ཤེས་རྒྱུ་ན ཅི་མ་རུང་” ཞེས ཁེར་ལབ བརྒྱབས ། བཏང མ་ཐག ། 