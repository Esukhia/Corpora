གླང་ཆེན གྱིས རང་ལུས དོར ནས འགྲོ་བ བསྐྱབས་པ ། 1. སྔོན བྱང་ཆུབ་སེམས་དཔའ བསམས བཞིན དུ གླང་བོ་ཆེ ཞིག ཏུ སྐྱེས ནས ལོ དུ་མ ར ཚང་ཚིང སྟུག་པོ ར བཀོད་པ འི ནགས་ཚལ དུ འཚོ་བ རོལ ། 2. ཉིན་ཞིག ལ གླང་བོ་ཆེ ནགས་ཚལ གྱི མཐའ རྒྱུ ཞིང སོང་བ་ན ། གློ་བུར དུ ཉམ་ཐག་པ འི མི འི འོ་དོད ཀྱི སྒྲ ཐོས་པ ས སེམས སུ འདི ནི ཅི ཡིན སྙམ སྟེ རིངས་པ ར སྐད འབྱིན་ས འི གནས དེ ར ཕྱིན ། 3. བྱང་ཆུབ་སེམས་དཔའ གླང་བོ་ཆེ ས གཟིགས་པ་ན བཀྲེས་སྐོམ དང ངལ་དུབ ཀྱིས ཉམ་ཐག་པ འི མི མང་བོ ཞིག ནགས་ཚལ གྱི ཕྱོགས སུ འོང་བ མཐོང བྱུང བཏང མ་ཐག ། མི དེ་དག གིས ཀྱང གླང་ཆེན མཐོང་འཕྲལ འཇིགས་སྐྲག སྐྱེས ནས རེ་ཞིག ཧད་དེ བསྡད ། 4. སེམས་དཔའ ཆེན་པོ ས དོན དེ མཐོང རྗེས སྙིང་རྗེ འི སེམས སྐྱེས ཏེ ང ས གནོད་པ མི་བྱེད དེ ཁྱོད་ཅག མ་འཇིགས ཤིག ཅེས མི འི སྐད དུ སྨྲས་པ ས ། མི དེ་དག དབུགས་དབྱུང ནས ཕྱག་འཚལ་བ དང བཀའ་དྲིན ཞུས ། 5. སེམས་དཔའ ཆེན་པོ ས ཁྱོད ག ཅིའི་ཕྱིར དུ འདི ར འོངས ཞེས་པ་ན ། མི དེ་དག གིས བདག་ཅག རྒྱལ་ཁྲིམས དང འགལ་བ ས རྒྱལ་བོ ས བསྐྲད་པ ཡིན ལ ། དེ་སྔོན ནི སྟོང་ཙམ ཡོད་པ འགའ་ཞིག བཀྲེས་སྐོམ གྱིས ཤི ནས བདུན་བརྒྱ་ཙམ ལྷག ཅེས སྨྲས ། 6. མི དེ་དག གིས མཆི་མ འདོན བཞིན གླང བོ འི རྒྱལ་བོ ཁྱེད ཀྱིས བདག་ཅག མྱ་ངམ གྱི གནས འདི ལས ཐར་བ འི ཐབས བསྟན དུ གསོལ ཞེས སྙིང་རྗེ འི སྐད དུ ཞུ་བ བྱས ། 7. སེམས་དཔའ གླང་བོ་ཆེ འི ཐུགས་དགོངས སུ བཀྲེས་སྐོམ གྱིས ལུས རིད ཅིང ཉམ་ཆུང་བ འདི་དག དངོས་གནས སྙིང་རྗེ་བ ལ ཨང བཏང མ་ཐག ། ཡིན་ཡང ཐབས གཞན ཟད་པ ས ད་ནི ང འི ལུས སྦྱིན་པར བཏང ནས སྐྱོབ དགོས སྙམ ། 8. དེ་ནས སེམས་དཔའ གླང་ཆེན གྱིས སྣ་ཞགས བསྒྲེངས ནས ལམ་བསྟན ཏེ མི དེ་དག ལ རི འདི འི འདབས་ན མཚོ་ཆེན ཞིག ཡོད ། མཚོ དང མི་རིང་བ འི ས་ན གླང་བོ་ཆེ འི རོ ཞིག ཡོད་པ ས ཁྱེད་ཚོ ས གླང་ཤ ས ལམ་རྒྱགས བྱས ན མྱ་ངམ གྱི གནས འདི ལས ཐར་བ ར འགྱུར ཞེས གསུངས ། 9. སེམས་དཔའ གླང་ཆེན གྱིས དེ་སྐད གསུངས རྗེས ལམ་སང ལམ གཞན ཞིག ནས རི་ཁ ར འཛེགས ནས སྨོན་ལམ བཏབ སྟེ རང་ལུས དོར ། 10. དེའི་ཚེ ས་དྲག ཏུ གཡོས ཤིང ལྷ དང དཀར་ཕྱོགས་པ རྣམས ཀྱིས ཕྱག དང མཆོད་པ རྒྱ་ཆེ ར མཛད་དོ ། 11. བཀྲེས་སྐོམ གྱིས མནར་བ འི མི དེ་དག གླང་བོ་ཆེ ས ལམ བསྟན་པ ལྟར སོང་བ་ན མཚོ དང གླང་བོ་ཆེ འི རོ མཐོང ནས བརྟག་པ་ན ད་གཟོད སེམས་དཔའ ཆེན་པོ ས ཐུགས་རྗེ ས མ་བཟོད ནས རང་ལུས བཏང་བ ཤེས ། 12. ཁོ་ཚོ ས མྱ་ངན དང དད་གུས ཀྱིས མིག མཆི་མ ས གང ནས དེ་ལྟ་བུ འི སེམས་དཔའ ཆེན་པོ འི སྐུ་ཤ ཟ ག་ལ ཕོད ། འདི ལ མཆོད་པ དང བཀུར་སྟི བྱ་བ ར རིགས་སོ ཞེས མགྲིན་གཅིག ཏུ སྨྲས ། 13. སྐབས་དེ ར མི བློ་གྲོས ལྡན་པ འགའ་ཞིག གིས ང་ཚོ མྱ་ངན བྱེད་པ ལས སེམས་དཔའ ཆེན་པོ འི ཐུགས་བཞེད ལྟར བསྒྲུབ་ན ། ད་གཟོད སེམས་དཔའ ཆེན་པོ ར མཆོད་པ དང བཀུར་སྟི མཛད་པ ཡིན་ནོ ཞེས ཚང་མ ར སེམས་གསོ བྱས ། 14. དེ་ནས ཁོ་ཚོ ས གླང་ཆེན གྱི ཤ ས ལམ་རྒྱགས དང རྒྱུ་མ ས ཆུ་སྣོད བྱས ཏེ སེམས་དཔའ ཆེན་པོ འི ལུང་བསྟན ལྟར སོང་བ ས ། མྱ་ངན གྱི གནས དེ ལས ཐར་བ ར གྱུར་ཏོ ། 