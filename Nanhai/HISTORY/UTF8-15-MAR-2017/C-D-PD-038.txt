བློན་པོ མགར དམ་པ ། གནའ་སྔ་མོ འི དུས སུ རྒྱལ་བོ ཞིག ལ བློན་པོ གཉིས ཡོད་པ གཅིག གི མིང ལ བློན་པོ མགར དམ་པ དང གཅིག གི མིང ལ བློན་པོ སྐྲ་བཞར ཟེར ། ཉིན་ཞིག གི སྔ་མོ ར རྒྱལ་བོ ས “མདང ང འི རྨི་ལམ དུ ངེད ཚང གི ལྕགས ཀྱི སྡོང་བོ འི མགོར རྒྱ་མོ ཞིག འཛེགས ཡོད་པ ས ། བློན་པོ མགར དམ་པ ཁྱོད སོང ལ ལྟོས དང།” ཞེས བཀའ་བསྒོས་པ དང བཏང མ་ཐག ། བློན་པོ མགར དམ་པ ས དབྱུག་པ ཞིག ཕུ་ཐུང དུ བཅུག ནས སོང ། དེ ར ཐོན ནས ལྟ དུས རྒྱ་མོ ཞིག ལྕགས ཀྱི སྡོང་བོ འི རྩེ་མོ ན དངོས སུ ཡོད་པ མཐོང་བ ས ། བློན་པོ མགར དམ་པ ས “ཁྱོད མར ཐང་ལ ཡོང ངམ མི་ཡོང ། མི་ཡོང་ན ང ས སྡོང་བོ འདི གཅོད་ངེས ཡིན།” ཞེས ཟེར་བ ས ། རྒྱ་མོ དངངས་སྐྲག དང བཅས “ང མར འབབ།” ཅེས ཟེར བཞིན མར བབས ནས བློན་པོ མགར དམ་པའི ཉེ་ས ར ཐོན་དུས ། བློན་པོ མགར དམ་པ ས དབྱུག་པ ས ཤུགས ཀྱིས རྒྱ་མོ འི རྐང་མགོ ར བརྒྱབ་པ ས རྐང་བ ཡ་གཅིག བཅག་པ དང ། རྒྱ་མོ ན་ཟུག གིས ཀི་སྒྲ དང བཅས འཚུབ་མ ཞིག དང མཉམ་དུ མེད་པ ར གྱུར ། བློན་པོ མགར དམ་པ ས རྐང་བ ཡ དེ ཁྱེར ནས རྒྱལ་བོ འི མདུན དུ སོང ནས བཤད་རྒྱུ ར “རྒྱལ་བོ ལགས ། སྡོང་བོ འི རྩེ ན དངོས་སུ རྒྱ་མོ ཞིག ཡོད་པ དང བཏང མ་ཐག ། ང ས ཁོ་མོ ར ཁྱོད མར མི་ཡོང་ན སྡོང་བོ གཅོད་ངེས ཡིན ཞེས འཇིགས་སྐུལ་བ ས ། ཁོ་མོ སྐྲག ནས མར ཡོང་བ དང ། ང འི ལག་པ འི ཉེ་ས ར ཐོན་སྐབས ང ས ཁོ་མོ འི རྐང་བ ཡ་གཅིག དབྱུག་པ ས བཅགས ནས ཁྱེར ཡོང་བ ཡིན།” ཟེར ། དེ་ནས རྒྱལ་བོ ས “ ཨ ཨ ཨ ། ངེད རྒྱལ་བོ འི མཛོད ཀྱི སྤྲེའུ ཡང འདི་འདྲ འི རྩལ ན ཞིག མེད་པ ས རྐང་བ འདི འི ཡ གཞན དེ་ཡང ཡོད་ན ཅི་མ་རུང་” ཞེས ཧམ་པ ཇེ་ཆེ ར སོང་བ ས ། བློན་པོ སྐྲ་བཞར གྱིས “རྒྱལ་བོ ཆེན་པོ ལགས ། དེ སླ་མོ རེད ། བློན་པོ མགར དམ་པ བཙལ དུ འགྲོ་བ ར བཀའ་སྩོལ དང ཁོ ས རྙེད ཁོ་ཐག ཡིན།” ཟེར་བ ས ། རྒྱལ་བོས “བློན་པོ མགར དམ་པ ལགས ། ངེད་གཉིས ཀྱི རྒྱལ་བློན གྱི མཛའ་བརྩེ ལ བལྟས ནས ཁྱོད ཀྱིས ང ལ རྐང་བ གཞན གཅིག པུ དེ འང བཙལ ནས ཁྱེར ཡོང དགོས།” ཞེས བཀའ རི་རབ འདྲ་བ ཞིག བསྒོས་བ ས ། བློན་པོ མགར དམ་པ ས ཁས་བླངས ནས ལམ དུ ཆས ། ཁོ སོང་སོང ནས ཆ་རྒྱུས མེད་པ འི སྡེ་ཆེན ཞིག གི ནང དུ སླེབས དུས ། སྡེ་བ དེ འི མི་ལ་ལ དགའ ནས གླུ་ལེན ཞིང བྲོ་འཁྲབ ། རྟ་རྒྱུག ཅིང མདའ་འཕེན བཞིན ཡོད་པ དང ། ལ་ལས སྡུག གི ཁུར་བོ མ ཐེག་པ ར ངུ་སྐད སྒྲོག་བཞིན ཡོད་པ མཐོང་བ ས ། བློན་པོ མགར དམ་པ ས “ ཁྱོད་ཚོ འི སྡེ་བ འདི ཡ་མཚན རེད ། མི ལ་ལ དགའ ནས གླུ་ལེན བྲོ་འཁྲབ དང བཏང མ་ཐག ། རྟ་རྒྱུག མདའ་འཕེན བྱེད ། ལ་ལས སྡུག གི ཁུར་བོ མ་ཐེག་པ ར ངུ་སྐད སྒྲོག་བཞིན ཡོད་པ ཅི ཡིན།” ཞེས དྲིས་པ ས ། སྡེ་མི ཚོ ས “ངེད སྡེ་བ ས ཨ་མ ལྷ་མོ ཞིག ལ་ཁྲལ འཇལ དགོས ལ ། ཁྲལ་འཇལ མཁན་དག ཕལ་ཆེ་བ ཕྱིར ཡོང མེད ། དགའ་བ རྣམས ནི དེ ར འགྲོ་བ ར ད་དུང ཉིན འགའ ཡོད་པ ས སྟོན་མོ བྱེད དེ ཅི་འདོད ལོངས སུ སྤྱོད་བཞིན ཡོད་པ དང བཏང མ་ཐག ། སྡུག་པ རྣམས ནི དེ ར འགྲོ་བ ར ཉིན འགའ ལས་མེད་པ ས སེམས་ཁྲལ བྱེད་བཞིན ཡོད།” ཅེས ལན བཏབ ། བློན་པོ མགར དམ་པ ས “ཁྱོད་ཚོ ས སེམས་ཁྲལ བྱེད མི་དགོས ། ཁྱོད་ཚོ འི ཚབ ལ ང འགྲོ” ཞེས ཟེར་བ ས ། སྡེ་མི རྣམས དགའ་སྤྲོ ཆེན་པོ སྐྱེས ། དེ་ནས བློན་པོ མགར དམ་པ ས ། “ཨ་མ ལྷ་མོ མ་གཏོགས ཅི་ཞིག ཡོད ། ཨ་མ ལྷ་མོ ཟེར་བ ཅི་ཞིག རེད།” ཅེས དྲིས ། སྡེ་མི ཚོས “ཨ་མ ལྷ་མོ ཟེར་བ ཅི་ཞིག ཡིན་པ ང་ཚོ ས ཀྱང མི་ཤེས ། བཤད་རྒྱུན དུ རང་འཐག ཞིག གི ནང དུ བུ་མོ ཞིག དང མཉམ དུ ཡོད ཟེར ། མི་ལས་ཅན གཅིག་གཉིས རེ སོང ནས ཕྱིར ཡོང་བ མ་གཏོགས མང་བོ ཕྱིར ཡོང་རྒྱུ མེད།” ཅེས ལན བཏབ ། བློན་པོ མགར དམ་པ ས “དེ ར སྐྱོན མི་འདུག ང འགྲོ ང ས ཅི་ཞིག འཁྱེར དགོས།” ཞེས དྲིས་པ ས ། སྡེ་མི ཚོ ས ། ཁྱོད ཀྱིས ལྡེ་གུ སླ་ང གང འཁྱེར དགོས་པ དང བཏང མ་ཐག ། རང་འཐག ཏུ ཐོན རྗེས བུ་མོ དེ ར ལྡེ་གུ གང དུ འཇོག ཞེས དྲིས ནས ལྡེ་གུ འཇོག་ས ར བཞག རྗེས ། ཨ་མ ལྷ་མོ ས དོ་དགོང ང སོང ཟེར རམ སྡོད ཟེར ཞེས འདྲི དགོས ། གལ་ཏེ སོང ཟེར་ན ཕྱིར ཤོག སྡོད ཟེར་ན འདུག དགོས ། བློན་པོ མགར དམ་པ ས ནན་ཏན གྱིས ཉན རྗེས སྡེ་མི ཚོ ས ལྡེ་གུ སླང་ཆེན གང གྲ་སྒྲིག བྱས་པ ཁྱེར ནས ལམ དུ ཆས སོང བཏང མ་ཐག ། རང་འཐག ཏུ ཐོན རྗེས བློན་པོ མགར དམ་པ ས “བུ་མོ བུ་མོ འདི གང དུ འཇོག” ཅེས དྲིས ། བུ་མོ ས “ འོ ། དེ ཐང དེ ར ཞོག དང ཆོག” ཟེར ། བློན་པོ མགར དམ་པ ས“ བུ་མོ བུ་མོ ཁྱོད ཀྱི ཨ་མ ས དོ་དགོང ང སོང ཟེར རམ སྡོད ཟེར” ཞེས དྲིས ། བུ་མོ ས “དོ་དགོང ཨ་མ ས ཁྱོད་རང སྡོད ཟེར།” ཞེས བཤད ། བློན་པོ མགར དམ་པ ས“ བུ་མོ ། བུ་མོ ། ཁྱོད ཀྱི ཨ་མ གང དུ བཞུགས།” ཞེས དྲིས་པ ར ། བུ་མོ ས“ ང འི ཨ་མ ད་ལྟ ཡུལ ན མེད ། ཅུང་ཙམ འགོར་ན ཡོང་ངེས ཡིན།” ཞེས བཤད ། ཡང བློན་པོ མགར དམ་པ ས ། “བུ་མོ ། བུ་མོ ། ཁྱོད ཀྱི ཨ་མ ཅི་ལྟར ཡོང གིན ཡོད།” ཅེས དྲིས ། བུ་མོ ས“ རླུང བསེར་བུ་ཙམ ལྡིང་དུས ཨ་མ ཡུལ ན ཆས་བཞིན ཡོད ། རླུང དེ་ལས ཅུང ཆེ་བ་ཙམ ལྡང་དུས ལམ ན ཆས་བཞིན ཡོད ། རླུང་ཆེན ཞིག གཡུག་དུས ཨ་མ ལམ་བར དུ ཡོད་པ དང རླུང་ནག འཚུབ་མ ཞིག དང མཉམ དུ འདི ར ཐོན་ངེས།” ཞེས བཤད ། བློན་པོ མགར དམ་པ ས “འོ ཡ ། ང རང་འཐག ཐོག ཏུ འདུག ཁྱོད ཀྱི ཨ་མ ཐོན ན ང བོས།” ཟེར་བ ས ། བུ་མོ ས ཡ་ལན དང བཅས ཨ་མ ཡོང་བ ར སྒུག ནས བསྡད ། དེ་ནས ཅུང མ་འགོར་བ ར ། རླུང བསེར་བུ་ཙམ ལྡིང་བ ས བུ་མོ ས ཨ་མ ཡུལ ན ཆས་བཞིན ཡོད ཟེར ། རླུང དེ་ལས ཅུང ཆེ་བ ཙམ ལྡང་བ ས བུ་མོ ས ཨ་མ ལམ ན ཆས་བཞིན ཡོད ཟེར ། དེ ནས ཅུང མ་འགོར་བ ར རླུང་ཆེན ཞིག གཡུག་པ ས ཨ་མ རླུང་ནག འཚུབ་མ ཞིག དང མཉམ དུ གནས དེ ར ཐོན ། ཧུར་སྒྲ དང བཅས ལྡེ་གུ སླང ཆེན གང་བོ འཐུངས རྗེས ། ཨ་མ ས “དེ་རིང གི ལྡེ་རུ འཁྱེར ཡོང་མཁན གང ན ཡོད ། འདི ར ཁྲིད ལ ཤོག་” ཅེས བཤད ། བུ་མོ ས“ ཨ་མ ། དེ་རིང གི མི དེ དུས རྒྱུན གྱི མི་རྣམས དང མི་འདྲ ང སྐྲག གི ཁོ་རང རང་འཐག ཐོག ཏུ ཡོད།” ཅེས ཟེར ། ཨ་མ ས “སྐྲག དགོས་དོན མེད ཁྱོད སོང ལ བོས དང།” ཟེར ། བུ་མོ དེ བློན་མགར དམ་པ འི འགྲམ དུ ཡོང སྟེ “ ཨ་རོགས ། ང འི ཨ་མ ས ཁྱོད འབོད ཀྱིན འདུག འདི ར ཤོག དང ” ཞེས ཟེར ། བློན་པོ མགར དམ་པ ས ཡ ཞེས ཟེར ཞོར དུ དབྱུག་པ ཞིག ཕུ་ཐུང དུ བཅུག ན ས དེ ར སོང ། ཨ་མ ས མཐོང་མ་ཐག ཏུ ཨ འདི ང འི རྐང་བ གཅོག་མཁན དེ རེད ཅེས ཟེར ནས རླུང་ནག འཚུབ་མ ཞིག དང མཉམ དུ གར་སོང ཆ་མེད དུ གྱུར ། དེ་ནས བློན་པོ མགར དམ་པ ས བུ་མོ ར ཁྱོད ཀྱི ཨ་མ གང ལ སོང་བ མི་བཤད་ན ང ས ཁྱོད་རང གསོད་ངེས ཡིན ཞེས འཇིགས སྐུལ་བ ས ། བུ་མོ ནི སྙིང་ཆུང ཞིག ཡིན་པ ས སྲོག་ཉེན ལས ཐར ཆེད ། བློན་པོ མགར དམ་པ ར རང་ཉིད མི་གསོད་པ ར མནའ བསྐྱལ དུ བཅུག རྗེས ཨ་མ ཡོད་ས ར ལམ འཁྲིད ། ལམ དུ ལུང་བ ཞིག བསྟན ནས བཤད རྒྱུ “ལུང་བ འདི འི ཕུག ན ཤིང གི སྒོ ཞིག ཡོད ། ཤིང་སྒོ དེ ཕྱེ ནས ནང དུ སོང་ན དུང གི སྒོ ཞིག ཡོད ། དུང་སྒོ དེ ཕྱེ ནས ནང དུ སོང་ན དངུལ གྱི སྒོ ཞིག ཡོད ། དངུལ སྒོ དེ ཕྱེ ནས ནང དུ སོང་ན གསེར གྱི སྒོ ཞིག ཡོད ། གསེར གྱི སྒོ དེ ཕྱེ ནས ནང དུ འཛུལ་ན ང འི ཨ་མ རྐུབ་སྟེགས ཞིག གི སྟེང དུ བསྡད ཡོད ། ང འི ཨ་མ རྐུབ་སྟེགས དེ འི ཐོག ཏུ བསྡད ནས གང ལ འགྲོ འདོད་ན དེ ར ཐོན ངེས ཡིན།” ཞེས བཤད ། བློན་པོ མགར དམ་པ ས བུ་མོ དེ མི་གསོད་པ ར ཁས་བླངས ཡོད་ན འང བྲག མཐོན་པོ ཞིག གི ཁ ར ཐོན་དུས ཤུགས ཀྱིས ཕུད་རྒྱག ཅིག བྱས ཏེ བྲག ནང དུ འཕངས ། དེ་ནས བློན་པོ མགར དམ་པ ས བུ་མོ ས བཤད་པ ལྟར སྒོ རེ་རེ ཕྱེ ནས ཕྱིར རེ་རེ དམ་པོ ར བརྒྱབ ནས ནང་དུ སོང རྗེས ། ཨ་མ ལྷ་མོ ཡང དངངས་སྐྲག ངང ཨ འདི ང འི རྐང་བ གཅོག མཁན དེ མིན ནམ ཞེས ཁ ནས ཤོར་བ དང ཆབས་ཅིག རྐུབ་སྟེགས འོག ན དོང ཞིག ཡོད་པ དེ འི ནང དུ འཛུལ ། བློན་པོ མགར དམ་པ ས “ང ས འདི་འདྲ འི དཀའ་བ མྱངས ནས ཁྱོད བཙལ དུ ཡོང བཏང མ་ཐག ། ཁྱོད ཕྱིར ཤོག དང ང ས ཁྱོད མི་གསོད ། ང ཁྱོད ལ བཤད་རྒྱུ ཞིག ཡོད།” ཅེས བཤད ། ཨ་མ ལྷ་མོ ས“ དེ་ན ཁྱོད ཀྱིས ང མི་གསོད་པ ར མནའ བསྐྱལ དགོས་” ཞེས བཤད ། བློན་པོ མགར དམ་པ ས མོ མི་གསོད་པ ར མནའ བསྐྱལ རྗེས ། ཁོ་མོ ཡུན གྱིས དོང ནང ནས ཕྱིར འབུད སྐབས ། སྔོན གྱི དབྱུག་པ དེས ཤུགས ཀྱིས ཨ་མ ལྷ་མོ འི མགོར བརྒྱབ་བ ས མོ བཀྲོངས སོང བཏང མ་ཐག ། དེ་ནས ནོམ་པ རྩ་ཆེན དག རྐུབ་སྟེགས ཐོག ཏུ བརྩིགས ཤིང་རྐང་བ ཡ དེ བཟུང ནས རྐུབ་སྟེགས ཐོག ཏུ བསྡད ། བློན་པོ མགར དམ་པ ས ང་རང སྔོན གྱི སྡེ་བ དེ ར ཐོན ཏུ བཅུག ཅེས སྨོན་ལམ བཏབ་པ དང མིག ཕྱེ་དུས སྡེ་བ དེ ར ཐོན ཡོད་པ རེད ། དེ་ནས ཁོ་བོ ས རྐུབ་སྟེགས དེ སྦས རྗེས སྡེ་བ དེ ར སོང་བ དང བཏང མ་ཐག ། ཁོ ས སྡེ་མི རྣམས ལ ད ནས་བཟུང ཁྱོད་ཚོ ས ཁྲལ་འཇལ མི་དགོས ། ཁྱོད་རང ཚོ དགའ་དགའ སྤྲོ་སྤྲོ ར སྡོད དང བཏང མ་ཐག ། ང ས ཨ་མ ལྷ་མོ དང བུ་མོ གཉིས་ཀ བསད་པ ཡིན ། ཁྱོད་ཚོ ས དེ་ལ ཨ་མ ལྷ་མོ ཞེས འབོད དགོས་དོན་མེད ། དེ ཁོ་མོ ནི དོན་དངོས སུ འདྲེ་མོ ཞིག རེད ཅེས བཤད རྗེས ། སྡེ་མི ཚོ ས ། “ཁྱོད ང་ཚོ འི ཡུལ་དཔོན ལ སྡོད དང བཏང མ་ཐག ། ང་ཚོ ས ཁྱོད ལ ཡིད་དུ་འོང་བ འི ཕོ་བྲང བཞེངས ནས བཙུན་མོ མཛེས་མ ཞིག བསུ།” ཞེས བཤད་པ ས ། བློན་པོ མགར དམ་པ ས “ང འདི ནས ཡུལ་དཔོན དུ འདུག མི་རུང བཏང མ་ཐག ། ང་རང ས་ཆ གཞན གྱི རྒྱལ་བོ ཞིག གི བློན་པོ ཡིན་པ ས ། ང འགྲོ་དགོས།” ཞེས བཤད རྗེས གནས དེ ར མ བསྡད་པ ར ཕྱིར ཡོང ནས རྐུབ་སྟེགས དེ འི སྟེང དུ བསྡད ནས ། ང་རྒྱལ བོ འི ཕོ་བྲང དུ ཐོན ཏུ ཆུགས ཞེས བཤད ཅིང མིག ཕྱེ་དུས རྒྱལ་བོ འི ཕོ་བྲང གི འདབས སུ སླེབས འདུག དེ་ནས ཡང རྐུབ་སྟེགས དེ སྦས རྗེས རྐང་བ ཡ གཞན དེ འཁྱེར ནས རྒྱལ་བོ འི མདུན་ས ར ཆས ། རྒྱལ་བོ དགའ་དྲགས ནས སྟོན་མོ ཉིན་ཞག བཅོ་བརྒྱད ལ བྱ རྒྱུ འི གྲ་སྒྲིག བྱས ། ཡིན་ཡང བློན་པོ སྐྲ་བཞར གྱིས “རྒྱལ་བོ ཆེན་པོ ལགས ། ད་དུང སྟོན་མོ བྱེད་པ འི དུས་སུ ཐོན་མེད དེ ། རྒྱལ་བོ འི ཕོ་བྲང དུ ལྷ་ཡུལ ཁམས ཀྱི སིལ་ཏོག ཅིག མེད་པ ས སོ།” ཞེས ཟེར་བ ལ ། རྒྱལ་བོ ས “ལྷ་ཡུལ ཁམས ལ སུ འགྲོ ཐུབ།” ཅེས དྲིས ། བློན་པོ སྐྲ་བཞར གྱིས“ བློན་པོ མགར དམ་པ ལེན དུ འགྲོ་བ ར བཀའ་སྩོལ དང ཁོ ས ཁྱེར ཡོང་ངེས ཡིན།” ཞེས ཟེར་བ ས ། རྒྱལ་བོ ས“ བློན་པོ མགར དམ་པ ལགས ། ཁྱོད ཀྱིས ལྷ་ཡུལ ཁམས ཀྱི སིལ་ཏོག ཅིག འཁྱེར ཤོག དང ང ས ཁྱོད ལ ཉིན་ཞག བཅོ་བརྒྱད ལ སྟོན་མོ བྱ།” ཞེས བཀའ་བསྒོས བས ། བློན་པོ མགར དམ་པ ས ། སྟོན་མོ ཉིན་ཞག བཅོ་བརྒྱད དུ མ་བྱས རུང ང སིལ་ཏོག ལེན དུ འགྲོ་ངེས ཡིན ཞེས ཟེར་ནས ། ཁོ་རང རྐུབ་སྟེགས དེ སྟེང དུ བསྡད ནས ང་རང ལྷ་ཡུལ ཁམས སུ ཐོན དུ ཆུགས ཞེས བཤད ནས མིག ཕྱེ་དུས ལྷ་ཡུལ ཁམས སུ ཐོན་པ དང བཏང མ་ཐག ། དེ་ནས ལྷ་ཡུལ ཁམས ཀྱི སིལ་ཏོག ཅིག བཏོགས ནས ཕྱིར རྒྱལ་བོ འི ཕོ་བྲང དུ སླེབས ། རྒྱལ་བོ ངོ་མཚར དང དགའ་སྤྲོ འདྲེས་མ འི ངང སྟོན་མོ བྱེད་པ ར སྟ་གོན བྱས ། ཡིན་ཡང བློན་པོ མགར དམ་པ ས སེམས ལ ད་ཐེངས ཐབས ཤིག མ་འཐེན་ཚེ ། བློན་པོ སྐྲ་བཞར གྱིས ང་རང བདེ་བ ར འདུག ཏུ མི་འཇུག ཁོ་ཐག རེད ཅེས བསམ ནས ། བློན་པོ མགར དམ་པ ས “རྒྱལ་བོ ཆེན་པོ ལགས ། ད་ལྟ ངེད་ཚོ ར སྟོན་མོ བྱས ནས འདུག ཁོམ གང ན ཡོད ། ལྷ་ཡུལ ཁམས ཀྱི ལྷ དང ལྷ་མོ འི སྐྲ སྐྱེས ནས ཕྲག་པ ར ཐོན ཡོད་པ ས ། བློན་པོ སྐྲ་བཞར ཤོག ལ ཁོ་ཚོ འི སྐྲ བཞར རོགས གྱིས ཞེས སྐད་བཏང འདུག་པ ས ། ཁོ ངེས་པར དུ འགྲོ་དགོས པར འདུག” ཅེས བཤད ། རྒྱལ་བོས“ བློན་པོ སྐྲ བཞར་ལགས ། ད་ཐེངས ཁྱོད འགྲོ དགོས རྒྱུ རེད ། ཁྱེད ཀྱིས ཀྱང བློན་པོ མགར ལྟར ལས་དོན ལེགས པར སྒྲུབ ཤོག” ཅེས བཤད ། དེ་ནས བློན་པོ སྐྲ་བཞར དངངས་སྐྲག དང བཅས “བློན་པོ མགར དམ་པ ། ཁྱོད ལྷ་ཡུལ ལ ཅི་ལྟར སོང་བ ཡིན།” ཞེས དྲིས ། བློན་པོ མགར དམ་པ ས “ འོ ། ང ས ས་ཆ རེ་རེ ར སྡོང་ཁྲལ དང བསང་ཁྲལ བཞག སྟེ བསང་རྩི བསང་ཤུག ཕུད ནས ཐོག ཏུ བསྡད རྗེས ། མིག་བཙུམ ནས ང ལྷ་ཡུལ ཁམས སུ ཐོན དུ ཆུགས ཞེས མིག བཙུམས ནས སྨོན་ལམ བཏབ་པ ས ལྷ་ཡུལ དུ ཐོན ཡོད།” ཅེས ལན བཏབ ། བློན་པོ སྐྲ བཞར གྱིས བློན་པོ མགར དམ་པའི བཤད་པ ལྟར ས་ཆ རེ་རེ ར སྡོང་ཁྲལ དང བསང་ཁྲལ བཞག ནས བསང་རྩི བསང་ཤུག ཁྲི འདྲ་བ ཞིག བརྩིགས ནས དེའི ཐོག ཏུ བསྡད ། མིག་བཙུམ ནས ང ལྷ་ཡུལ དུ ཐོན དུ ཆུགས ཅེས སྨོན་ལམ བཏབ ཅིང མིག ཕྱེ་དུས ལྷ་ཡུལ དུ ཐོན མེད་པ དང བཏང མ་ཐག ། དེ་ནས ཡང མིག བཙུམ ནས ང ལྷ་ཡུལ དུ ཐོན དུ ཆུགས ཞེས སྨོན་ལམ བཏབ ནས མིག ཕྱེ་དུས ད་རུང ལྷ་ཡུལ དུ ཐོན་མེད ། དེ་ནས ཅུང མ་འགོར་བ ར བསང་རྩི དང བསང་ཤུག འབར ཏེ ཁོ་རང འཚིགས་པ ས ། རྒྱལ་བོ འི ཕོ་བྲང ནང་དུ རྒྱལ་བློན རྣམས ཀྱིས ལྷིང་འཇགས སྒོས བདེ་སྐྱིད ཀྱི འཚོ་བ རོལ ཐུབ སོང་ངོ ། བཏང མ་ཐག ། 