291 http://ti.kbcmw.com/Html/ZZYS/10010.html མར་རྡོག འདོན་པ-འི བརྒྱུད་རིམ ། འོ་མ དང ཞོ ནས མར་རྡོག འདོན་པ ནི དཀར་ལས བྱེད་པ-འི ཆེས གཙོ་བོ-འི དམིགས་ཡུལ དེ ཡིན ཏེ ། མར ནི བོད་མི-འི ཁ་ཟས མང་པོ ཞིག ལ མེད དུ མི རུང་བ-འི གྲུབ་ཆ ཡིན་པ-ར མ་ཟད ། རྟེན ལ མཆོད་འབུལ དང །གསོ་རིག སྨན་སྦྱོར སོགས མང་པོ-ར དགོས་གལ ཧ་ཅང ཆེ་བ-ས མར ནི བོད་མི-འི ཚེ་གང གི འཚོ་བ-འི ཁྲོད ཁ འབྲལ་ཐབས་མེད་པ-འི ཟས་རིགས ཤིག ཡིན་པ-ས སོ ། །དེ ལ འོ་མ དང ཞོ ནས མར་རྡོག འདོན་སྟངས ཐད ལྷོ་བྱང སྟོད་སྨད ཀྱི ས་ཁུལ མི་འདྲ་བ ཅུང་ཟད ཡོད་རབས འདུག་པ-ས མཐའ་དག བརྗོད་པ-འི སྤོབས མ་མཆིས ཤིང །འདི-ར རང གི ཕ་ཡུལ སོགས ནས མཐོང་ཐོས བྱུང་རིགས ཙམ གླེང ན ། ཐོག་མ-ར འོ་མ ཚ་གྲང རན་པོ-ར བསྙལ་བ-འི གར་སླ སྙོམ ལ དྭངས་སྤྲི-ས བཟང་བ ། ནག་ནོག གི གཡའ་ཙམ མེད་པ-འི ཞོ དེ་ཉིད ཞོ་མདོང ངམ ། གྲོད་པུ དང རྐྱལ་བ སོགས འཁོས་འབྱོར དང ཞོ མང་ཉུང སོགས ལ བསྟུན་པ-འི དཀྲོག་སྣོད གང་རུང དུ བླུག ནས དཀྲོག དགོས ། དཀྲོག་སྟངས ཐད ། ཞོ་མདོང ཡིན ན ཞོ་མདོང གི ཕྱེད་ཡ ར ལྷག་ཙམ བར དུ ཞོ་བླུག རྗེས ཞོ་མདོང གི ཁ-ར རས དཀར་པོ ནག་ནོག མེད་པ ཞིག གིས བཅད བརྒྱབ རྗེས ལག གཉིས ཀྱིས དལ་བོ-འི ངང ཡར་འཐེན མར་མནན གྱིས དཀྲོག་པ ཡིན ། དཀྲོག་སྐབས ཤུགས ཆེ ན མདོང་རྒྱ བུད་པ དང །ཞོ འཆིར་བ སོགས འབྱུང སྲིད ལ ། ཤུགས ཆུང ན ཞོ དེ མྱུར དུ ཐོན རྒྱུ-ར གེགས་བྱེད སྲིད ། དཀྲོག་སྟངས ཐད ལྷོ་ཁ ས་ཁུལ གྱི འབྲོག་པ-འི དམངས་གཞས འདི འདྲ ཞིག ཡོད་པ ཡིན ཏེ ། ཞོ ལ ཁ་དཀྲོག མ རྒྱག བཏང མ་ཐག ། ཞོ ལ གཏིང་དཀྲུག མ རྒྱག བཏང མ་ཐག ། ཁ་གཏིང ལོན་པ-ར དཀྲོག དང ། ། སེར་པོ-འི མར རྡོག འདྲིལ ཡོང །།ཞེས དང །ཡང བཏང མ་ཐག ། ཞོ་སྐད དང་པོ བརྒྱབ བྱུང ། ། ཞོ་ཆུ རན་པ མིན་ནམ ། བཏང མ་ཐག ། ཞོ་སྐད གཉིས་པ བརྒྱབ བྱུང ། ། གསེ་བ གོ་བ བཞེས དང ། ། ཞོ་སྐད གསུམ་པ བརྒྱབ བྱུང ། ། མར་རྡོག འདྲིལ་བ མིན་ནམ ། བཏང མ་ཐག ། ཞེས་པ-འི ཞོ་གླུ-འི ནང་དོན ལྟར ཉམས་མྱོང ཅན གྱི འབྲོག་མོ ཚོས ཞོ དཀྲོག་པ-འི སྒྲ ལ གཞིགས ནས ཞོ་ཆུ ག་དུས བླུག དགོས་པ དང །འཁྱགས་ཆུ ཇི་འདྲ ཡིན་པ ། མར་རྡོག ག་དུས སྒྲིལ་རན མིན སོགས ཤེས་རྟོགས ཐུབ ཀྱི ཡོད ། ཕལ་ཆེར ཆུ་ཚོད ཕྱེད་ཀ ཙམ སྟེ ཁ་གྲངས སུམ་བརྒྱ-འི གཡས་གཡོན ཞིག དཀྲོག དགོས་པ དང དེ-ར གྲང་དཀྲོག ཡང ཟེར ། དུས་ཚོད དེའི་སྐོར ལ ཞོ-འི ཁ རུ མར་སིལ ཆུང་ཆུང འགའ་རེ སེ-ར ཤིག་ཤིག ཏུ དོན ཡོང སྐབས སྤྱིར ན ཞོ་ཆུ བླུག རན་པ ཡིན ། ཞོ་ཆུ རྒྱག་སྟངས ལ ཞོ དེ ཅུང་ཟད འཁྱགས་པ-འི རྣམ་པ ཡོད ན མང་ཉུང རན་པ-འི ཆུ ཚ་འཇམ ལག་རྒྱུན ལྟར ཤིན་ཏུ རན་པོ རེ བླུག ནས སླར་ཡང དཀྲོག ནས མར་རྡོག སྒྲིལ་བ ཡིན ལ ། གལ་སྲིད ཞོ དེ ཅུང་ཟད བཞུ་བ-འི རྣམ་པ ཡོད ན ཆུ་གྲང མང་ཉུང རན་པོ རེ བླུག་སྲོལ ཡོད ཅིང །དེ ལ-འང ནམ་ཟླ-འི དྲོ་གྲང དང །ཉིན རེ-འི གནམ་གཤིས ཁྱད་པར ། ཐ་ན སྔ་དགོང གི དྲོ་གྲང སོགས དང བསྟུན དགོས་གལ ཤིན་ཏུ ཆེ ། ཞོ དཀྲོག པར གལ ཆེ་ཤོས ནི ཞོ དེ བཞུ འཁྱགས རན་པོ ཞིག དགོས་པ ཡིན ཏེ ། བཞུ་འཁྱགས མ་རན་པ-འི ཞོ་དཀྲོག་པ ནི དཀའ་ལས ཁག ལ་ལ-ས་ཕྱོད སྐྱོ་པ ། ཐོན་སྤུས ཞན་པ སོགས ཀྱི ཉེས་སྐྱོན འབྱུང་བ ཡིན ཏེ ། དཔེར་ན ། དྲོ་ཚད མཐོ དྲགས ནས ཞོ བཞུ ན དར་བ དང མཉམ དུ མར མང་པོ རྒྱུག འགྲོ་བ དང །རྗེས སུ ཆུ་བཅག བྱེད སྐབས མཁྲེགས་པོ མེད་པ-འི སོབ་སོབ ཅན ཁ་ཚ རྒྱག སླ་བ སོགས ཀྱི སྐྱོན་ཆ ཐོན་པ ཡིན ལ ། དྲོ ཚད དམའ དྲགས་པ-འི ཞོ ནི དཀྲོག དཀའ ལ མར རྣམས རྡོག་པོ གཅིག ཏུ མི་འདྲེས་པ-ས དར་བ དང མཉམ དུ མར་སིབ མང་པོ ཤོར འགྲོ་བ དང །རྗེས སུ ཆུ་བཅག བྱེད སྐབས རྡོག་པོ ཆུང་ཆུང སྲན་མ ཙམ མང་པོ བསྣུར དཀའ་བ སོགས ཀྱི སྐྱོན་ཆ འབྱུང སྲིད ། དེར་བརྟེན དམངས་ཁྲོད ཁ་དཔེ ཞིག ཏུ ། ཕོ ཤེས་མེད ཀྱི སྟོན རྟ འཁྱགས རྒྱུག སྨན ཤེས་མེད ཀྱི དགུན ཞོ འཁྱགས དཀྲོག ཅེས ཟེར་སྲོལ ཡོད ། ཡང ནག་ཆུ-འི ཤར་རྒྱུད ས་ཆ-ར འོ་མ བཞོས ཚར མཚམས མེ ལ མ་སྐོལ་བ-ར ཐད་ཀ-ར དཀྲོག་སྲོལ ཡོད་པ དང བཏང མ་ཐག ། དཀྲོག་པ-འི བརྒྱུད་རིམ ནང འོ་མ དཀྲོག་མཁན ཚོས བཤད་སྲོལ ལྟར ན འོ་མ ཞོ ལས ངོ་བོ སླ་བ-ས མར ཐོན མགྱོགས ལ སྤྲིས་མ ལེན མྱོང མེད སྟབས ། མར ཐོན ཆེ་བ སོགས ཀྱི ཁྱད་ཆོས ཡོད ཚུལ གླེང་སྲོལ འདུག ལ ། དཀྲོག་ལུགས གོང དུ ཞོ དཀྲོག་པ དང གཅིག་མཚུངས ཡིན ཏེ ། དྲོ་གྲང རན་པ-ར བཟོས ནས རིམ་བཞིན མར་རྡོག འདྲིལ ཐུབ་པ བྱེད ཀྱི ཡོད ། དེ་མིན སྐབས་འག-ར ཞོ དང འོ་མ མཉམ དུ བསྲེས ནས ཀྱང དཀྲོག་སྲོལ ཡོད འདུག་པ བཅས ཡུལ་ལུང སོ་སོ-འི ཕ་མེས དུས ནས ལག་རྒྱུན བསྟར་ཆགས སུ བརྒྱུད་པ-འི དཀྲོག་སྲོལ སྣ་ཚོགས ཡོད ཀྱང དམིགས་ཡུལ ནི གཅིག་མཚུངས ཡིན ཏེ ། མར་རྡོག འདོན་པ དེ ཡིན ཞིང །མར འདོན་པ ནི འབྲོག མི ཚོས དཀར་ཆུ-འི སྙིང་བཅུད ལྟ་བུ ཞིག དང དཀར་ལས བྱས་པ-འི མདོ་དོན ལྟ་བུ-ར བརྩི་སྲོལ ཡོད་པ-ས སོ ། བཏང མ་ཐག ། 