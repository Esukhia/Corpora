སྲས་མོ འི ལྷམ དང བུད་ཤིང འཐུ་བ འི གཞོན་ནུ ། དེ་ཡང དང་པོ ཙ་ན ། ཡུལ་གྲུ ཞིག་ན མ་བུ གཉིས འདུག ལ ། ཁོང མ་བུ གཉིས ཀྱི འཚོ་བ འི རྟེན་གཞི ནི བུ་ཆུང ནགས སུ སོང ནས བུད་ཤིང བཏུས ནས དེ བཙོང ནས ངན་ངོན གྱི འཚོ་བ རོལ་བཞིན ཡོད ། ཉིན་ཞིག བུ་ཆུང ནགས སུ སོང ནས བུད་ཤིང ཁུར ཏེ ནགས་འདབས སུ ཐོན ། ནགས་འདབས དེ་ན རྡོ སེང་གེ ཞིག ཡོད་པ དང །བུ་ཆུང དེ ས རྒྱུན་པ ར བུད་ཤིང རྡོ སེང་གེ འི སྟེང བཞག སྟེ ངལ་གསོ ས ནས སྡོད ཀྱིན ཡོད་པ ས ། རྡོ སེང་གེ ས བཤད་རྒྱུ ར ཁྱོད དུས་རྒྱུན ང འི ལུས སྟེང དུ བསྡད དེ ངལ་གསོ་བ ཅི ཡིན ། ང འི ལུས་ཕུང གིས མི་བཟོད་པ ར འདུག ཁྱོད ཀྱིས ཐང དུ ངལ་གསོ ས དང ། ཁྱོད ལ རྒྱུ་ནོམ་པ ཅི་ཞིག མཁོ རུང ང ས བྱིན ཆོག ཅེས བཤད་པ་ན ། བུ ན་རེ འོ་ན ང ལ སྟ་རེ ཞིག དགོས ཞེས ལན བཏབ་པ ས ། རྡོ སེང་གེ ས ཁོ ལ སྟ་རེ རྣོ་ངར་ཅན ཞིག བྱིན ། དེ་ལྟར བུ དེ ས སྟ་རེ ཁྱེར ཏེ རྒྱུན་པ ར ནགས སུ ཕྱིན ཏེ བུད་ཤིང བཏུས ཏེ དུས་ཡུན རིང་པོ འགོར ། ཉིན་ཞིག ཁོ་རང སྔར་བཞིན ནགས སུ བུད་ཤིང འཐུ རུ ཕྱིན་པ་ན ། སྡོང་བོ ཞིག གི རྩེ རུ རིན་ཆེན མུ་ཏིག གི བཀྲག་མདངས འཚེར་བ འི ལྷམ ཞིག ཡོད་པ མཐོང ། ཁོ འི ལྷམ དེ ཁྱེར ནས ཡུལ དུ ཕྱིན་པ་ན ། ཡུལ་མི རྣམས ལ ལྷམ འདི སུ ས ཡིན ཞེས རེ་རེ་བཞིན དྲིས་པ ས ། སྡེ་མི ཞིག གིས འདི རྒྱ་ནག་གོང་མ འི སྲས་མོ འི ལྷམ རེད ཅེས ལན བཏབ ། མི དེ དང ཁོ་གཉིས ཀྱིས ལྷམ དེ རྒྱ་ནག ཡུལ དུ ཁྱེར ། དེ་ནས ཁོང་གཉིས རྒྱ་ནག་གོང་མ འི ཕོ་བྲང དུ སླེབས ནས ། རྒྱལ་བོ ལ དོན་དག རེ་རེ་བཞིན བཤད་པ་ན བཏང མ་ཐག ། རྒྱལ་བོ ས རང གི སྲས་མོ འི ལྷམ ཡིན་པ ཤེས ནས ཁོ ལ བྱ་དགའ གྱ་ནོམ་པ གནང ཏེ ། རྒྱལ་བོ འི སྲས་མོ འཚོལ དུ མངགས ། བློན་པོ འཁོར དང བཅས་པ བྲག གི རྩེ་མོ དགུང ལ ཟུག འདྲ ཞིག གི རྐེད དུ བྲག་ཁུང གཏིང་ཟབ་པ ཅིག ཡོད་པ དེ ར ། བློན་པོ རྣམས ཀྱིས སྐ་རགས མཐུད ནས ཁོ་བོ མར བྲག་ཁུང ནང དུ བསྣར ། ཁོ་བོ ས འདྲེ་རྒན གཉིད དུ ཡུར་སྐབས དང བསྟུན ནས སྔོན་ལ འདྲེ་རྒན གྱི གཡས་གཡོན གཉིས སུ ཡོད་པ འི གསེར་དངུལ གྱི སྦལ་བ གཉིས བསད ། རྗེས སུ གསེར་སྟ གནམ ལ ཕྱར ཏེ འདྲེ་རྒན བསད ཅིང རྒྱལ་བོ འི སྲས་མོ འི སྲོག་སྐྱབས ། བྲག་ཁུང དེ འི ནང དུ འབྲུག ཅིག བཟུང ཡོད་པ དེ འི ལྕགས་ཐག བཅད་པ དང འབྲུག དེ ལ ཞོན ནས བྲག་ཁ ར ཐོན ། མཐར ཁོ རྒྱལ་བོ འི བུ་མོ དང གཉེན་སྒྲིག བྱས ཏེ བདེ་སྐྱིད ཀྱི འཚོ་བ ར རོལ་ཏོ ། 