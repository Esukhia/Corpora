གཡོག དོན་འགྲུབ་དཀར་པོ ། སྔོན ཡུལ ཞིག་ན རྒྱལ་པོ ཞིག ཡོད་པ དེ ར གཡོག་པོ དོན་གྲུབ་དཀར་པོ ཞེས བྱ་བ ཞིག ཡོད ། རྒྱལ་པོ དེ ར བཙུན་མོ ཞིག བསུས ཀྱང བཙུན་མོ འི བློ ལ རྒྱལ་པོ མི་འདོད་པ ས བཙུན་མོ དེ ས གཡོག་པོ དེ དང ཉེ་པོ བྱེད ཀྱི ཡོད ། མི་རིང་བ ར ཁོ་གཉིས གཅིག་སེམས་གཅིག ལ འབྲེལ ནས ལུས་འབྲེལ ཡང བྱུང ། ཁོ་གཉིས ཀྱིས འགབ་མཐུན བྱས་པ དེ རྗེས སུ རྒྱལ་པོ ས ཤེས ནས ཁོ གསོད་རྒྱུ འི གྲ་སྒྲིག བྱས ཤིང ། གནས་ཚུལ དེ མི་གཞན གྱིས དོན་གྲུབ་དཀར་པོ ར བཤད་པ ས ཁོ ནི རང་ཡུལ ལ བྲོས ཕྱིན ། ཁོ ས རང་ཁྱིམ དུ འབྱོར རྗེས འགྲམ་པ གཡས ལ རམ བྱུག་པ དང གཡོན ལ རྩི བྱུག ཉལ་ས གྲུ་ཙམ ཞིག བཟོས ནས ན་རྫུ བཏབ སྟེ བསྡད ། སྐབས་དེ ར རྒྱལ་པོ ས གཡོག་པོ རྟ་དཀར མི་དཀར ཞིག བཏང ནས ཁོ བསྐོང་བ ར བཏང ། ཁོ ས བང་མི དེ ཡོང་བ སྒེའུ་ཁུང ནང ནས མཐོང སྟེ རང གི བཟའ་ཟླ ར ད་མ ནས ཡོང་བ འི བང་ཆེན དེ ། བང་ཆེན རྟ་དཀར མི་དཀར དེ ། དོན་གྲུབ་དཀར་པོ སྒུག་མཁན འདྲ ། ཁ ལ དགོས་པ འི ཇ ཆང སྦྱིན ། སྐེ ལ དགོས་པ འི ཁ་བཏགས གཡོག ལུས ལ དགོས་པ འི ལ ཟས བསྐུར ། གཡོག་པོ དོན་གྲུབ་དཀར་པོ ན་གི ས ཞུས ། ཞེས གླུ བླངས ། མི དེ དེ་ག ར འབྱོར ནས གནས་ཚུལ རྣམས ཁོ འི བཟའ་ཟླ ར བཤད ཅིང  ། བཟའ་ཟླ ས གནས་ལུགས རྣམས ཞུས ཏེ ཁ་བཏགས གཡོགས ནས ཇ ཆང ལ་སོགས བསྟེར་བ ས བང་མི དེ ཕྱིར ལོག དེ་ནས རྒྱལ་པོ ས བང་མི དང་པོ དེ ར དོན་གྲུབ་དཀར་པོ ཁྲིད་རྒྱུ་མེད རྐྱེན བང་མི གཉིས་པ རྟ་དམར མི་དམར ཞིག མངགས་པ ས གཡོག་པོ དོན་གྲུབ་དཀར་པོ ས སླར་ཡང བཟའ་ཟླ ར གོང་བཞིན སྨྲས་པ ལྟར བྱས་པ ས གཡོག དེ འང ཕྱིར ལོག རྗེས རྒྱལ་པོ ནི ཁོང་ཁྲོ རབ ཏུ འབར ནས བང་ཆེན སྔོན་མ གཉིས་ཀ སྲོག་ཐོག ཏུ བཏང་བ དང  ། དེ་ནས བང་ཆེན གསུམ་པ རྟ་ནག མི་ནག བྱས་པ ཞིག མངགས ། དོན་གྲུབ་དཀར་པོ ས བང་མི དེ མཐོང ནས སླར རང གི བཟའ་ཟླ ར གླུ ད་མ ནས ཡོང་བ འི བང་ཆེན དེ ། བང་ཆེན རྟ་ནག མི་ནག དེ ། དོན་གྲུབ་དཀར་པོ སྒུག་མཁན འདྲ ། ཁ ལ དགོས་པ འི ཇ ཆང སྦྱིན ། སྐེ ལ དགོས་པ འི ཁ་བཏགས གཡོགས ། ལུས ལ དགོས་པ འི ལ ཟས བསྐུར ། གཡོག་པོ དོན་གྲུབ་དཀར་པོ ན་གི ས ཞུས ། ཞེས བླངས་བ ས བཟའ་མོ ས ཁོ ས ཟེར་བ ལྟར བྱས ནས ཞུ་བ མང དུ ཕུལ ཡང དེ་ནི བདུད་བློན ཞིག ཡིན་པ ས སྙིང་རྗེ བྱ་རྒྱུ བཞག ནས ད་དུང བང་མི སྔ་མ གཉིས བསད་པ འི འཇིགས་སྣང གིས ཞུ་བ རྩ་བ ནས མ་ཉན་པ ར བཙན་ཤེད ཀྱིས ཁོ རྟ ལ སྐྱོན ནས རྒྱལ་པོ འི ས ར ཁྲིད ། དེ ར རྒྱལ་བློན རྣམས འདུས ནས ཁོ འི ནག་ཉེས རྣམས ་དྲངས ཏེ ཁོ སྲོག་ཐོག གཏོང་རྒྱུ འི ཁྲིམས་ཐག བཅད་པ དང  ། གྲི ས སྐེ གཅོད་གྲབས བྱེད་དུས དོན་གྲུབ་དཀར་པོ ས སྔོན་ལ སྨོན་ལམ ཚིག གསུམ འདོན དུ འཇུག རོགས ཞེས བཤད་པ ར རྒྱལ་པོ དེ ས ཁྱོད ཀྱིས སྨོན་ལམ བཟང་པོ འདོན་རྒྱུ ཡོད་ན འགྲིག ཟེར་བ ཁོ ས ང ཤི་ཁ ར སྨོན་ལམ བཟང་པོ ལས ངན་པ ག་ནས འདོན ཟེར ནས སྨོན་ལམ ཡིན ཟེར གླུ འདི་ལྟར བླངས ང འི རྒྱབ ལ འཁྱེར་བ འི མེ་འདའ འདི ། བང་ཆེན རྒན་པ འི སྡིག་གླ ར འབུལ ། ང འི འོག ལ བཞོན་པ འི རྟ་ཕོ འདི ། བང་ཆེན འབྲིང་བ འི སྡིག་གླ ར འབུལ ། ང འི རྟ ལ རྒྱབ་པ འི རྟ་ཆས འདི ། བང་ཆེན གཞོན་པ འི སྡིག་གླ ར འབུལ ། ང འི གློ ལ བཏགས་པ འི གློ་གྲི འདི ། བུ དོན་གྲུབ་དཀར་པོ འི སྙིང་རྩ གཅོད ། ཟེར ནས རང གྲི རང ལ བསྣུན ནས ཤི་བ ས རྒྱལ་པོ ང་རྒྱལ ཆེ་དྲགས ནས ཁོ གསོད་རྒྱུ མ་བྱུང ཙང རང གིས རང ལ བསྣུན ནས དུས་གཅིག ཏུ ཤི འོ ། 