༥ བྱ་སྐད སློབ་པ ། གནའ་སྔ་མོ ཞིག ལ རྒན་པོ ཞིག ལ བུ གསུམ ཡོད་པ དང  ། ཁོ་ཚོ ནམ་རྒྱུན ལེ་ལོ དང སྒྱིད་ལུག གིས ཁེངས ཏེ ལས ཅི་ཡང མི་བསྒྲུབས་པ ར དུས བདའ་བ ར བྱས ། ཉིན་ཞིག རྒད་པོ ས བློ འཐེན ནས བུ གསུམ་ག ར ཁྱེད་ཚོ འདི་ལྟར བསྡད་ན མི་འགྲིག་པ ས ། དེ་རིང ང ས ཁྱེད་ཚོ ར ཚོང་རྟེན དངུལ་སྲང མང་ཉུང མེད་པ ར གནང རྒྱུ ཡིན་པ ས ། རང གིས ཅི་འདོད་བཞིན ཚོང བརྒྱབ ཏེ ཕྱིར ཤོག ཅེས བཤད དེ བརྫངས ། བུ ཐ་ཆུང དེ ས བསམ་པ ར རང ཚོང ལ མི་མཁས་པ ས ཕུ་བོ གཉིས དང མཉམ དུ སོང་ན ལེགས སྙམ ནས ། ཕུ་བོ གཉིས ལ དེ་ལྟར གྲོས བཏབ ཀྱང མ་འཆམས་པ ས ། རང་རང ཕྱོགས སུ སོང ནས རང་འདོད ལྟར ཚོང བརྒྱབ སྟེ ཕྱིར ལོག་པར ཐག་བཅད དེ སོ་སོ ར གྱེས་པ རེད ། དེ་ནས བུ ཐ་ཆུང ཚོང ལ མི་མཁས་པ ས ཚོང ཅི་ཞིག རྒྱག དགོས་པ འང མ་ཤེས་པ ར ། མོ་བ ཞིག གི གམ ནས མོ བཏབ་པ་ན ། མོ་བ ས ཁྱེད ཀྱིས ཚོང རྒྱག་པ ལས བྱ་སྐད དང ཕྱུགས་སྐད བསླབ་ན ལེགས་པོ འདུག ཅེས བཤད ། བྱ་སྐད དང ཕྱུགས་སྐད སློབ་ན དེ ཁྲིད་མཁན གང་ན ཡོད ཅེས དྲིས་པ ར ། མོ་བ ས ནགས་ཁྲོད ཀྱི དབེན་གནས ཤིག བསྟན ཏེ དེ ར སོང དང དེ རུ རྣལ་འབྱོར་བ ཞིག ཡོད་པ དེ ར ཡོན ཞིག ཕུལ ནས བྱ་སྐད དང ཕྱུགས་སྐད བསླབ་ན ལེགས ཞེས བཤད ། དེ་ནས ཁོ་རང མོ་བ ས བསྟན་པ འི གནས དེ ར ཕྱིན་པ དང  ། ཨ་ཕ ས གནང་པ འི ཚོང རྟེན གྱི དངུལ དག རྣལ་འབྱོར བར ཕུལ ཏེ བྱ་སྐད དང ཕྱུགས་སྐད བསླབ་པ རེད ། དུས ནམ་ཞིག གི ཚེ་ན ། ཁོ ས སྐད་རིགས དེ་དག ལ བྱང་ཆུབ་པ ར བསླབས རྗེས ཕྱིར ཁྱིམ དུ ལོགས་པ དང  ། ཕུ་བོ གཉིས་ཀ ས ཚོང་རྫས མང་པོ ཉོས ཏེ ཐོན ཡོད་པ དང ཁོ ར ཅི་ཡང མེད་པ ས ། ཨ་ཕ ས ཁྱེད ཀྱིས ཚོང་རྟེན གང་ན ཡོད ཅེས དྲིས་པ ར ། ཁོ ས གནས་ཚུལ རྣམས ཨ་ཕ ར མ་གསང དྲང་བོ ར བཤད ། ཕ ཤིན ཏུ ཁྲོས ཏེ ཁྱེད ཀྱིས བྱ་སྐད དང ཕྱུགས་སྐད བསླབས ནས ཁྱེད་རང བྱ དང ཕྱུགས ཀྱི གྲས སུ བསྡད་ན འདོད་པ ལོས ཡིན ། དུས དེ་རིང་ནས་བཟུང ཁྱེད་རང བྱ ཕྱུགས གང གི གྲས སུ འགྲོ འདོད་ན སོང  ། ཕྱིར ཁྱིམ དུ ལོག མི་དགོས ཞེས སྡིག་དམོད བཏང སྟེ ཁྱིམ ནས སྒོར ཕུད ། དེ་ནས ཁོ གནས ངེས་མེད དུ འཁྱམས་འཁྱམས མཐར ནགས་ཚལ ཆེན་པོ ཞིག གི ནང དུ ཐོན་པ དང  ། གནས དེ འི སྡོང་པོ རྣམས ཉི་མ དྲོད དུས རང་བཞིན གྱིས གཞུང་རྟ འི ཁ་ཕྱེ འོང་བ དང འཁྱག་དུས ཁ བསྡམ འགྲོ་བ ཞིག ཡིན་པ དང  ། ཉིན དེ ར ཁོ དེ ར ཐོན་དུས གློ་བུར དུ དྲག་ཆར བབས་པ ས ། ཁོ མགོ རུ སྐྱ་ཀ འི ཚང ཡོད་པ འི སྡོང་རྒན ཞིག གི ཁོག ཏུ འཛུལ ཏེ ཆར་གཞའ བྱས་པ དང  ། ཅུང་ཙམ ནས སྡོང་བོ འི གཞུང་རྟ འི ཁ བསུམ་པ ས ཁོ སྡོང་བོ འི གཞུང་རྟ འི ནང དུ ལུས ནས ཕྱིར འབུད མ་ཐུབ་པ ར འཇིགས་སྐྲག དང བཅས ངུ་འབོད བྱེད་བཞིན བསྡད ། སྐབས དེ ར སྡོང་མགོ ར ཡོད་པ འི སྐྱ་ཀ འི ཚང གི ནང དུ སྐྱ་ཀ འི ཕྲུ་གུ དག གིས ཀྱང རང གི ཨ་མ དུས་ལྟར མ་ཡོང་བ ས ངུ་འབོད བྱས ། ཡུད་ཙམ འགོར རྗེས སྐྱ་ཀ ཞིག འཕུར འོང་བ ལ བྱ་ཕྲུག རྣམས ཀྱིས ཨ་མ ར ཨ་མ་ལགས ། ཁྱེད་རང འདི་འདྲ འི འཕྱི དོན ཅི ། ཁྱེད་རང མ་ཐོན་པ འི སྔོན དུ སྡོང་བོ འདི འི གཞུང་རྟ འི ཁ བཙུམས་པ ས ། མི ཞིག ནང དུ ཆར་གཞའ བྱས ཡོད་པ ཕྱིར ཡོང མ་ཐུབ་པ ར ངུ་འབོད བྱེད ཀྱིན འདུག ལ ། ང་ཚོ ཡང ཁྱེད་རང མ་ཡོང་བ ས ངུས ཏེ བསྡད་པ ཡིན ཞེས བཤད་པ་ན ། སྐྱ་ཀ འི ཨ་མ ས རྒྱལ་བོ འི སྲས་མོ ར ནད ཅིག བྱུང སྟེ འཆི ལ ཉེ་བ ས ། རིམ་གྲོ སྣ་ཚོགས བསྒྲུབས ཏེ ཕོ་བྲང གི ཁང་ཐོག ཏུ གཏོར་མ མང་པོ འདུག ང ནི དེ ལ རོལ ཏེ བསྡད་པ ས ཅུང འཕྱི སོང་བ རེད ། མི དེ སྐྲག དགོས དོན ཅི་ཡང་མེད དེ ། སང་ཉིན ཉི་མ ཤར ཚེ གཞུང་རྟ འི ཁ འབྱེད ངེས་པ ས ཁོ སྒོར ཡོང ཆོག ཁོ ས དེ མ་རྟོགས་པ ས ངུས་པ རེད ཅེས ལན བཏབ ། ཕྲུ་གུ་ཚོ ས ཨ་མ་ལགས ། རྒྱལ་བོ འི སྲས་མོ ར ནད ཅི་ཞིག ཕོག ཡོད དམ ཞེས དྲིས་པ་ན ། སྐྱ་ཀ འི ཨ་མ ས སྲས་མོ འི རྣ ནང དུ གཡན་འབུ ཞིག འཛུལ འདུག་པ ས རྣ་ཁུང དང མགོ ན་བ རེད མོད ། ཡིན་ཡང ཁོང་ཚོ ས རྒྱུ་རྐྱེན དེ ཤེས ཀྱི མི་འདུག ཅེས བཤད ། ཕྲུ་གུ་ཚོ ས ནད དེ ཅི་བྱེད་ན དྲག ཐུབ བམ ཞེས དྲིས་པ་ན ། སྐྱ་ཀ འི ཨ་མ ས ཁོ་ཚང གི སྒོ་ཁ་ན ཕ་བོང སྐྱ་བོ ཞིག ཡོད་པ དེ འི དབུས་ན གྲོག་མ དམར་པོ ཞིག དང དཀར་པོ ཞིག ཡོད ། དཀར་བོ དེ འོ་མ དང དམར་པོ དེ ཁྲག གི ནང དུ ཉིན ཁ་ཤས ལ གསོས རྗེས ། གྲོག་མ དཀར་བོ དེ རྣ་ཁུང ནང ལ སྔོན དུ བཏང ཚེ གཡན་འབུ དེ སྒུལ ངེས་པ དང  ། དེ འི རྗེས སུ གྲོག་མ དམར་པོ དེ བཏང ཚེ གཡན་འབུ རྣ་ཁུང ནས ཕྱིར དྲུད ཡོང ངེས ། དེ་ལྟར བྱས ཚེ སྲས་མོ འི ནད ཀྱང དྲག འགྲོ་བ རེད ཅེས བཤད ། དེ འི ཕྱི་ཉིན ཞོགས་པ ར སྐྱ་ཀ འི ཨ་མ ས ང་རང རྒྱལ་བོ་ཚང གི གཏོར་མ ལེན དུ འགྲོ སྡོང་བོ འི ནང གི མི དེ ཉི་མ ཤར་ན ཕྱིར ཡོང ཐུབ ངེས ཞེས བཤད དེ འཕུར སོང་བ རེད ། བུ ཐ་ཆུང དེ ས སྐྱ་ཀ འི ཅི བཤད ཐམས་ཅད གོ་སོང་བ ས ། ཉི་མ ཤར་བ་ན ཁོ་རང སྡོང་བོ འི ཁོག ནས ཕྱིར ཡོང ཞིང རྒྱལ་བོ་ཚང གི ཕྱོགས སུ འགྲོ་བ འི ལམ བར དུ ། རྒྱལ་བོ འི གཡོག་པོ ཞིག རྒོད་མ ཞིག ལ ཞོན ནས བྱ འཕུར་བ ལྟར རྒྱུགས་བཞིན ཡོད་པ དང  ། དེ འི རྗེས སུ རྟེའུ་ཕྲུག ཅིག གིས ཨ་མ་ལགས ། ཅུང་ཙམ སྒུག རོགས ། ང་རང ལྟོགས ཤིང སྐོམ་པ ས ཁྱེད ཀྱི རྗེས ཀྱང མི་ཆོད ཅེས ངུ་འབོད བྱེད ཀྱིན ཡོད ། རྒོད་མ ས ང ལ འདུག ཁོམ གང་ན ཡོད ། ཁྱེད་རང མྱུར་བ ར རྒྱུགས ཤོག ཁ་སང གཡོག་མོ ས སྒ་སྟན བཙེམ རྗེས ཁབ སྒ་སྟན ཐོག ནས བརྗེད་པ ས ། ང འི རྒྱབ ལ ཁབ དེ ས གཙག གྱིན འདུག་པ ས ན་ཟུག བཟོད་རླགས མི་འདུག ཅེས བཤད ། དེ་བས བུ ཐ་ཆུང གིས གཡོག་པོ དེ ནན གྱིས བཀག སྟེ ཁྱེད ཀྱི སྒ་སྟན སྟེང དུ ཁབ ཅིག ཡོད་པ དེ ས རྒོད་མ འི རྒྱབ ལ གཙག སྟེ རྒོད་མ ར ན་ཟུག བསྐྱེད ཀྱིན འདུག ཅེས གདམས ཏེ རྒྱ་ཁབ དེ བླངས་པ རེད ། གཡོག་པོ ས ཡ་མཚན དང བཅས ཁྱེད ལ འདི་འདྲ འི མངོན་མཁྱེན ལྡན་ན ། རྒྱལ་བོ འི སྲས་མོ ར ནད ཅི་ཞིག ཕོག ཡོད་པ ཤེས སམ ཞེས དྲིས་པ་ན ། བུ་ཆུང གིས ཤེས བར འདུག ཅེས བརྡ བསྟན་པ ས གཡོག་པོ ས ཁོ་རང ཁྲིད དེ རྒྱལ་བོ་ཚང ལ སླེབས ། རྒྱལ་བོ ས གཡོག་པོ ར ཁྱེད ཀྱིས སྨན་པ ཁྲིད མི་ཡོང་བ ར མི འདི ཁྲིད ཡོང ནས ཅི་བྱ ཞེས གཤེ་གཤེ བཏང་བ ལ ། གཡོག་པོ འི གནས་ཚུལ རྣམས ཇི་བཞིན ཞུས་པ ས ། རྒྱལ་བོ ཡང ཡིད་ཆེས ཏེ སྲས་མོ འི ནད ལ བཅོས་ཐབས ཇི་འདྲ ཡོད་ལུགས སོགས དྲིས་པ་ན ། ཁོ ས རྒྱལ་བོ འི ཕོ་བྲང གི སྒོ་ཁ འི ཕ་བོང དེ འི ཁོག ཏུ སྨན ཡོད་པ ས རྡོ་བཟོ བོས ཏེ ཕ་བོང དུམ་བུ ར གཏོང དགོས་ལུགས བཤད་པ ས ། རྒྱལ་བོ ས ཀྱང ཁོ ས གདམས་པ ཇི་བཞིན བསྒྲུབས་པ ལ ། ཕ་བོང དེ འི དབུས སུ དངོས ནས གྲོག་མ དཀར་དམར གཉིས ཡོད་པ དང  ། ཁོ ས སྐྱ་ཀ འི གདམས་ངག ལྟར དེ་གཉིས སོ་སོ ར འོ་མ དང ཁྲག གི ནང དུ གསོས ནས ཉིན ཁ་ཤས འགོར རྗེས ། གྲོག་མ དཀར་བོ སྲས་མོ འི རྣ་ཁུང དུ བཏང་པ ས གཡན་འབུ སྒུལ་བ དང  ། གྲོག་མ དམར་པོ བཏང་པ ས གཡན་འབུ རྣ་ཁུང ནས ཕྱིར དྲུད ཡོང་བ ས ། སྲས་མོ འི ནད ཀྱང རྩ་བ ནས དྲག་པ རེད ། རྒྱལ་བོ དགའ་སྤྲོ ཚད་མེད སྐྱེས ཏེ ཁོ་རང སྲས་མོ འི མག་པ ར བཞག ཅིང  ། རྒྱལ་བོ ར སྲས གཅིག ཀྱང མི་འདུག་པ ས དུས དེ་ནས་བཟུང ཁོ ས རྒྱལ་ས བཟུང སྟེ བདེ་སྐྱིད ཀྱི འཚོ་བ འི དཔལ ལ རོལ་བཞིན དུས འདའ་བ ར བྱས་སོ ། །