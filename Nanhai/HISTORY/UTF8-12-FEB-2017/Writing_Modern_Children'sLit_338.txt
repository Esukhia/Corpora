བྱ་ཕོ དང བྱ་གླག ༄༅ ། །གནའ་སྔ་མོ འི དུས མི་ཚང ཞིག ལ བྱ་ཕོ གཉིས ཡོད་པ རེད ། འོན་ཀྱང ཁོང་གཉིས ནི ཕན་ཚུན གཉིས་ཀ ས གཅིག་འོག གཅིག གིས བསྡུ མི་ཐུབ་པ ར དགྲ་ཁ་གཏད དུ ལངས ནས བསྡད ཡོད ། ཉིན ཞིག ཁོང་གཉིས འཁྲུག་འཛིང ལངས ཏེ མཆུ་ཏོ རྒྱག་རེས དང སྡེར་ཤད རྒྱག་རེས བྱས ། ཁོང་གཉིས ཀྱིས ད་རེས སུ སྟོབས་ཤུགས ཆེ་བ ཡོད་མིན རྒྱལ་ཕམ ཐག་གཅོད བྱེད་འདོད བྱུང ནས མུ་མཐུད ནས འཁྲུག་འཛིང བྱས་པ ས མཐར ཕམ་ཉེས བྱུང་བ འི བྱ་ཕོ དེ ས་ཆ ཁུག་ཀྱོག ཅིག ཏུ བྲོས ཕྱིན ། རྒྱལ་ཁ ཐོབ་པ འི བྱ་ཕོ དེ བྱ་མོ ཚོ ཡོད་ས འི བྱ་ཚང གི ཐོག་ཁ ར ཕྱིན ཏེ སྤོབས་པ སེམས་ཆེན་པོ འི ངང གཤོག་པ བརྡབ་བརྡབ ལན་འགའ བྱས ། ཁོ འི སེམས ལ རང་ཉིད ནི སྟོབས་ཤུགས ཆེ་ཤོས དང གཞན སུས ཀྱང འགྲན་ཟླ བྱེད ཐུབ་མཁན་མེད སྙམ ། འོན་ཀྱང ཁོ འི སྐད་གསེང མཐོན་པོ འི བྱ་སྐད དེ ཉེ་འཁོར གྱི མཁའ་དབྱིངས སུ འཕུར་ལྡིང བྱེད བཞིན་པ འི བྱ་གླག ཞིག གིས གོ ནས གློ་བུར ཁ་ཐུར དུ སློག ནས འཕུར ཡོང སྟེ བྱ་ཕོ དེ ར སྡེར་མོ ས འཛིན་པ དང རང་གི བྱ་ཚང ཕྱོགས སུ འཕུར ཕྱིན ནས ཁ་ཟས ཞིམ་པོ ཞིག ལོངས་སྤྱོད བྱས ། ས་ཁུག ཅིག ཏུ ཡིབ བསྡད་པ འི བྱ་ཕོ དེ ས གནས་ཚུལ དེ་ཚོ ཚང་མ མཐོང སྟེ དགའ ཐག་ཆོད་པ རེད ། དེ རྗེས ཁོས ས་ཁུག ནས མར་འདོན ཏེ བྱ་མོ ཁྱུ དེའི འགོ་འཛིན བྱས ། 