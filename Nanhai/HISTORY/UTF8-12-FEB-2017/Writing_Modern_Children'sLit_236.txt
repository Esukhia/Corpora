ལས་ངན ལ འབྲས་ངན འབྱུང་བ ། སྔོན་དུས ཤིག ལ ནགས་ཚལ ཞིག་ན ། གཡོ་སྒྱུ འཛོམས་པ འི ཝ་མོ ཞིག དང འདོད་རྔམ་ཅན གྱི རྩྭ་གཟིག ཅིག ཡོད ། དེ་གཉིས ཧ་ཅང མཐུན ཞིང གང་དགའ རུ གནས ཡོད ། རྩྭ་གཟིག གི མིང ལ ཡོན་ཏན ཟེར ཞིང ཝ་མོ འི མིང ལ ཧྲི་ཆོས ཟེར ། ཁོ་གཉིས ནང་སེམས ནག ཅིང ངན་ཁ མཐུན་པ ས ། ནམ་རྒྱུན ནགས་ཚལ དེ ར གནས་པ འི སེམས་ཅན ཆུང རིགས དག ལ ། གང འདོད ཀྱིས གནོད་པ གཏོང་བཞིན ཡོད་པ ས ། སུ ས ཀྱང ཁོ་གཉིས ལ ཡ་ལན སྤྲོད ཐུབ་མཁན མེད་པ ས ། ཁོ་གཉིས ནགས་ཚལ དེ འི རྒྱལ་བོ ནང་བཞིན དགའ་དགའ་སྤྲོ་སྤྲོ ས ། གང འདོད གང སྒྲུབ བྱས ཏེ བསྡད ཡོད ། ཉིན་ཞིག ལ ནོར་བུ་སྒྲོལ་མ ཟེར་བ འི ཙི་ཙི འི མོ་གཞོན ཞིག ནགས་ཚལ དུ སྤྲོ་འཆམ ལ འགྲོ་བཞིན་པ ཡོན་ཏན དང ཧྲི་ཆོས གཉིས ཀྱིས མཐོང་བ དང༌  ། ཧྲི་ཆོས ཀྱི སྡེར་མོ ལ ཧ་ཅང བཟོད་ཐབས བྲལ་བ འི ཟ་འཕྲུག ལངས་པ ས ། ཡོན་ཏན ལགས ། འུ གཉིས ཀྱིས ཉིན ཁ་ཤས རིང ཙི་ཙི་ཚོ ར མ་གཙེས་པ ས ང ལ ཏོག་ཙམ ཉོབ་སྣང ཞིག ལངས མོད ། ད ཏག་ཏག རེད ། མོ བཟུང ནས རྩེད་སྤྱད ཡག ཐག་ཆོད ཅིག བྱེད ཆོག ཁྱོད ཀྱིས བལྟས་ན ཟེར དུས ། ཡོན་ཏན གྱིས ཀྱང མགོ ནང ལ གུག་ཙམ བྱས ནས ། ཧེ ་་་་ཧེ ་་་་༌ ། ཙི་ཙི མཛེས་མ ཁྱོད འགྲོ་ས ཨེ་ཡོད ལྟོས ཟེར་ཞོར ནོར་བུ་སྒྲོལ་མ འི སྒང དུ མཆོངས ། ཙི་ཙི ནོར་བུ་སྒྲོལ་མ འི ཕ་རྒན ནི ། ནགས་ཚལ དེ འི ཙི་ཙི འི ཚོ་བ འི ཚོ་དཔོན ཡིན་པ དང མིང ལ རྡོར་བཀྲ ཟེར ། ནོར་བུ་སྒྲོལ་མ ས ། མོ ལ བྱུང་བ འི དོན་རྐྱེན རྣམས མགོ ནས མཇུག བར མོ འི ཕ་རྒན ལ བཤད་པ ས ། ཕ་རྒན རྡོར་བཀྲ ཁོང་ཁྲོ མེ ལྟར འབར་ན ཡང༌  ། ཁོ འི སྙིང གི གཅེས་ཕྲུག་མ གཅིག་པུ དེ གཞན གྱིས ཐུབ་ཚོད སྣ་ཚོགས བཏང་ན འང༌  ། ཁོ ཙི་ཙི ཞིག ཡིན་པ ས ཧྲི་ཆོས དང ཡོན་ཏན གཉིས ལ ། དགྲ་ལན ཅི ཡང སློག མ་ཐུབ ། དེར་བརྟེན རྡོར་བཀྲ ས རང གི བུ་མོ ཁྲིད ནས བློ་ལྡན རི་བོང པདྨ་རྣམ་རྒྱལ གྱི ནང དུ སོང ནས ། བུ་མོ ལ བྱུང་བ འི དོན རྣམས ཁོང ལ ཞུས ། པདྨ ས ཏོག་ཙམ རིང བསམ་བློ ཞིག བཏང ནས ། ཡ་ཡ ། སྐྱོན་མེད ། ང ས དེ འི ཕྱོགས ནས ཁྱེད་གཉིས ལ རོགས་པ བྱེད ཆོག ཅེས ཟེར ནས ཁོ་ཚོ རྫ་མགོ ལ སོང༌  ། ཙི་ཙི རྡོར་བཀྲ ས ཅི ཡང ཤེས མེད་ན འང༌  ། ཆུ་སྣ ག ར འཁྲིད ཀྱིས པདྨ་རྣམ་རྒྱལ གྱི རྗེས སུ འགྲེང༌  ། རི་རྩེར སླེབས་པ དང བྲག་ཁུང ཆུང་ཆུང ཞིག ཡོད་པ དེ འི འགྲམ་ན ། དེ དང མཚུངས་པ འི བྲག་རི ཆུང་ཆུང ཞིག ཡོད་པ དེ ར ། པདྨ ས གྲོགས་པོ ཁྱོད ཕ་བུ གཉིས བྲག་ཁུང ཆུང་ཆུང དེ་ནས གནས སྡོད བྱོས དང༌  ། ཁོ་ཚོ ས ཁྱོད་གཉིས ལ གནོད བྱེད མི་ཐུབ ཁོ་ཐག ཡིན ། ཟེར ནས བྲག་ཁུང དེ བསྟན ། དེ་ནས་བཟུང ཙི་ཙི རྡོར་བཀྲ དང ཁོ འི བུ་མོ ནོར་བུ་སྒྲོལ་མ གཉིས བྲག་ཁུང དེ ར གནས ཆགས ནས རྫ་རྩེ དེ་ནས སྐྱིད་པོ ངང འཚོ་བ རོལ་བཞིན ཡོད ། ཝ་མོ ཧྲི་ཆོས དང རྩྭ་གཟིག ཡོན་ཏན གཉིས ཀྱིས དུས་རྒྱུན སུན་སྣང ཆེ་བ འི དུས སུ ། ཙི་ཙི དང རི་བོང སོགས བཟུང ནས རྩེད་སྤྱད བྱེད་པ དང ལྟོགས་པ འི སྐབས སུ ཨ་བྲ དང ཙི་ཙི སོགས ཟས སུ སྤྱོད་བཞིན ཡོད ། རྗེས སུ སེམས་ཅན ཆུང རིགས དེ་དག གིས ནགས་ཚལ འདི རུ གཡོ་སྒྱུ་ཁྲམ་གསུམ འཛོམས་པ འི ཧྲི་ཆོས དང ཡོན་ཏན གཉིད ཡོད་པ ར བྱོལ་བ འི ཕྱིར ། ཙི་ཙི རྡོར་བཀྲ ནང་བཞིན རི་རྩེར བྲོས ། དེར་བརྟེན ནགས་ཚལ དེ རུ ཡོན་ཏན དང ཧྲི་ཆོས གཉིས ལས སུ འང མེད་པ ར ཆགས ཉིན་ཞིག ཁོ་གཉིས ལ ཟས མ་རག་པ ར ཅི་བྱ་གཏོལ་མེད དུ ལུས་པ ས རི་མགོ ལ འགྲོ་རྒྱུ ཐག་བཅད ། རི་རྩེ རུ ཚོ་དཔོན རྡོར་བཀྲ ས ཙི་ཙི འི ཚོགས ལ འགོ་ཁྲིད བྱེད་བཞིན ཡོད ། ཙི་ཙི དང ཨ་བྲ ཚང་མ ཁྱིམ་ཚང གཅིག ནང་བཞིན ཚོ་དཔོན རྡོ་བཀྲ སྡོད་གནས བྱེད་ས འི བྲག་ཁུང དེ རུ མཉམ དུ གནས ཡོད ། ཉིན་གཅིག ཙི་ཙི དང ཨ་བྲ་ཚོ ས སྐྱིད་པ འི ངང བྲག་འགྲམ་ན རྩེད་མོ རྩེ་བཞིན་པ འི སྐབས༌  ། གློ་བུར དུ ཝ་མོ ཧྲི་ཆོས དང མོ འི གྲོགས་པོ ཡོན་ཏན གཉིས རྫ་མགོ ལ འབྱོར ། ཁོ་ཚོ ས ཁོ་གཉིས མཐོང་བ དང ཚང་མ ས སྐད་ཅོར དང བཅས བྲག་ཁུང དུ འཛུལ ། ཧྲི་ཆོས དང ཡོན་ཏན གཉིས ཀྱི གྲོད་ཁོག ཤིན་ཏུ ལྟོགས་ན འང༌  ། ཙི་ཙི ཚང་མ བྲག་ཁུང ཆུང་ངུ དེ འི ནང འཛུལ སོང་བ ས གཅིག ཀྱང མ་ཟིན ། ཁོ་གཉིས ཉིན་ཤས རིང བྲག་འགྲམ དེར ཡང་ནས་ཡང དུ ཡོང་ན འང༌  ། ཙི་ཙི ཚོགས ཀྱིས ཁོ་གཉིས མཐོང་བ དང གང མྱུར གྱིས བྲག་ཁུང ལ འཛུལ སོང་བ ས ། ཁོ་གཉིས ལ གཡོ་སྒྱུ ཇི་ལྟར ཡོད ཀྱང ཙི་ཙི གཅིག ཀྱང འཛིན མ་ཐུབ་པ ས ཅི་བྱེད འདི་བྱེད མེད་པ ར ལུས ། ཝ་མོ ཧྲི་ཆོས ཀྱིས ཡུན་རིང ཞིག ལ འདང བརྒྱབ རྗེས གདོང ལ འཛུམ་ཙམ རྒྱས ནས ཡོན་ཏན ལ ལབ ། འོ ། གྲོགས་པོ ། ད ང ས ཐབས་བཟང ཞིག དྲན སོང༌  ། འུ་གཉིས རི་འདབས ཀྱི གྲོང་གསེབ་ན ཡོད་པ འི རི་མོ་བ དེ འི མཚོན རྐུ རུ འགྲོ ཟེར ནས ཁ ཐུར དུ འཁོར ནས སོང༌  ། ཡོན་ཏན གྱིས མཚོན གྱིས ཅི་བྱེད མི་ཤེས་ན འང ཧྲི་ཆོས ཀྱི རྗེས སུ མི་སྙེགས ག་མེད་བྱུང༌  ། ཧྲི་ཆོས རི་འདབས ཀྱི གྲོང་གསེབ ལ སླེབས་དུས རི་མོ་བ དེ ས གྱང ཆེན་པོ ཞིག ལ མཚོན བྱུག བཞིན ཡོད ། ཁོ འི འགྲམ དུ ཆུ་སྣོད ཆེ་ཙམ གཉིས ཀྱི ནང མཚོན བླུགས ནས ཡོད་པ ། ཧྲི་ཆོས ཀྱིས མཐོང༌  ། འོན་ཀྱང མཚོན་མདོག དེ སྔོན་པོ ཡིན་པ ས མོ ས ཏོག་ཙམ རིང ཤིང་སྡོང ཆུང་ཆུང ཞིག གི བརྒྱབ ནས མི་སྒུག ཐབས་མེད གྱུར ། ཏོག་ཙམ གྱི རྗེས སུ མཚོན བྱུག་མཁན དེ ས མཚོན་མདོག ནག་པོ ཆུ་སྣོད དུ བླུགས་པ ས མོ ཧ་ཅང དགའ་བོ བྱུང ལ ། རྐང་འཇབ ལག་འཇབ ངང མཚོན གྱི ཕྱོགས སུ སོང༌  ། མཚོན གཏོང་མཁན དེ ས ཅིའང མ་མཐོང་བ ར བརྟེན མོ ས མཚོན སྔོ་ནག ཆུ་སྣོད གང དེ ལེགས་འགྲུབ ངང བརྐུས ནས རི་ངོས སུ བསྐྱོད འགོ བརྩམས ཧྲི་ཆོས ཀྱིས ཆུ་སྣོད གང བརྐུས ནས རྫ་སྐེད ལ སླེབས་དུས མོ འི གྲོགས་པོ ཡོན་ཏན གྱིས ། ད་དུང མོ ལ སྒུག ནས བསྡད ཡོད ། ཡོན་ཏན གྱིས མོ ས མཚོན བརྐུས ནས ཁོ འི འགྲམ ལ སླེབས་པ དང རང གི མགོ ལ ལག་པ ས འཕུར་འཕུར ཞིག གཏོང་ཞོར ལབ དོན ། གྲོགས་མོ ཡ ། གྲོགས་མོ ། ནམ་རྒྱུན ང ས ཁྱོད སྤྱང་གྲུང་ལྡན་པ ཞིག ཡིན་པ ཤེས ཡོད ། འོན་ཀྱང དེ་རིང ཁྱོད ཀྱིས མཚོན རྐུ་བ ལ དོན་སྙིང ཞིག ཡོད་མེད ངོ་མ བཤད ཁག་པོ རེད ། གང་ལྟར དེ་རིང ཁྱོད ལ རྩལ གང་ཞིག ཡོད་མེད ང ས ལྟ ཆོག ཟེར ནས མོ འི རྗེས སུ སོང༌  ། ཧྲི་ཆོས འགྲོ་ཞོར ཏུ ། ཡ་ཡ ། ཁྱོད ཀྱིས ལྟོས དང ང ས ཙི་ཙི ཚང་མ སྡེབ་གཅིག ཏུ འཛིན གྱི ཡིན ། དེ འི སྐབས སུ གྲོགས་པོ ཁྱོད ཀྱིས ང འི རྩལ མཐོང ཐུབ ། ཟེར ནས གདེང་ཚོད དང སྤོབས་པ ས ཁེངས ཏེ བརྗོད ། ཁོ་གཉིས རི་རྩེ འི བྲག་འགྲམ ལ སླེབས་པ དང ཡང ཙི་ཙི དང༌  ། ཨ་བྲ ཚང་མ བྲག་ཁུང དུ འཛུལ ། ཡོན་ཏན སེམས་ཤུགས ཡོངས སུ ཆགས ནས ། ཡ ། མཛེས་མ ཧྲི་ཆོས་ལགས ། ཁྱེད ཀྱི རྩལ ཡོད་ཚད དེ གྲོགས་པོ ང ལ ཐེངས་གཅིག བསྟན་ན མི་འགྲིག གམ ། ཟེར ནས ཟུར་ཟ བྱེད་བཞིན ། མོ ས ཅི་བྱེད ལ ལྟོས ནས བསྡད ། ཝ་མོ ཧྲི་ཆོས ཀྱིས བྲག་ཁུང ཉེ་འགྲམ གྱི བྲག་རྡོ དེ འི མདུན་ངོས སུ བྲག་ཁུང ཆུང་ཆུང དེ འི ། སྒོ་དབྱིབས དང མཚུངས་པ འི རི་མོ ཞིག བྲིས ནས མཚོན བྱུག་པ ས ན ། བྲག་ཁུང དེ འི སྒོ དང ཤིན་ཏུ མཚུངས་པ ས ཡོན་ཏན ཧང་སང མདོག གིས ། ཧྲི་ཆོས ལ བཤད རྒྱུ ར ། ཨ ཨ ། གྲོགས་མོ ཧྲི་ཆོས་ལགས ། ཁྱེད ནི དངོས ནས འཇོན་ཐང ལྡན་པ འི ཝ་མོ ཞིག རེད ། ང ས ཁྱེད ཀྱིས འདི་འདྲ འི རི་མོ ཡག་པོ འབྲི ཤེས་པ ཁྱོན ནས རྟོགས་མེད ། ཟེར མོད ། འོན་ཀྱང ཡོན་ཏན ལ དེ་འདྲ འི སྤྱང་གྲུང མི་ལྡན་པ ས ། ཁོ ས ད་དུང ཡང བྲག་ཁུང གི སྒོ ལྟ་བུ འི རི་མོ དེ འབྲི དགོས་པ འི རྒྱུ གཙོ་བོ དེ ཤེས་མེད ། ཡང ཁོ ས ཝ་མོ ཧྲི་ཆོས ལ འདྲི དོན ། ཧྲི་ཆོས་ལགས ། ཁྱོད ཀྱིས ཡིད་དུ་འོང་བ འི རི་མོ འབྲི སྟངས འདི གང ནས སྦྱང་བ དང ཇི་ལྟར སྦྱང་བ ཡིན ཞེས སྐད་གདངས དམའ་བོ ས དྲིས ། ཝ་མོ ཧྲི་ཆོས ཀྱིས སྣང་བ་མཐོན་པོ འི ངང སྤོབས་པ དང བཅས ལན དུ ། ཨོ ། དེ ལ ཁྱོད ཧང་སང དགོས དོན་མེད ། སྔོན་དུས ང ཆུང་བ འི སྐབས སུ ང འི ཨ་མྱེས་ལགས ཀྱིས ང ལ བསླབ་པ རེད ། ང འི ཨ་མྱེས རི་མོ་པ གྲགས་ཅན ཞིག ཡིན ། གཅིག་བྱས་ན ཁྱེད ཀྱིས ཀྱང ཁོང གི མཚན གོ མྱོང ཡོད རྒྱུ་རེད ། ཁོང གི མཚན ལ བསོད་ནམས་ཆོས འཕེལ ཟེར ། རྩྭ་གཟིག ཡོན་ཏན གྱིས ཀྱང མ་ཤེས ཤེས་མདོག གིས མགོ ནང དུ གུག་ཙམ བྱས ནས ། ཨ་ལེ ། སྔོན་མ ང འི ཨ་ཕ ས ང ལ རི་མོ གྲགས་ཅན བསོད་ནམས་ཆོས་འཕེལ ལགས ཀྱི སྐོར ཏོག་ཙམ གླེང མྱོང ཡོད ། ཟེར ནས ཝ་མོ ལ ངོ་བསྟོད བྱས ། འོན་ཀྱང ཡོན་ཏན གྱིས རི་མོ དེ བྲིས་པ ས ཙི་ཙི ཇི་ལྟར འཛིན དགོས སྙམ ནས ཝ་མོ ཧྲི་ཆོས ལ སྐད་ཆ དྲིས ། ཧྲི་ཆོས་ལགས ། ད འུ་གཉིས ཀྱིས ཙི་ཙི་ཚོ ཇི་ལྟར འཛིན དགོས ཟེར་བ་ན ། ཧྲི་ཆོས ཀྱིས འཛུམ ཞིག བསྟན ནས ལན དུ ། དེ ལས སླ་བོ རེད ། ཁྱེད ཀྱིས སེམས་ཁྲལ བྱེད མི་དགོས ། ཟེར ནས རུས་སྐམ ཞིག ཁྱེར ཡོང ནས བྲག ཁུང གི སྒོ་དབྱིབས བྲིས ཡོད་པ འི བྲག་རྡོ དེ འི མདུན དུ བཞག དེ འི སྐབས སུ བྲག་འགྲམ གྱི ཤིང་སྡོང རྩེ་ན ཤེས་སྤྱོད གཉིས་ལྡན གྱི ཁྭ་ཏ ཚེ་རིང་ནོར་བུ བཞུགས ཡོད་པ ས ། གཡོ་ལྡན ཁོ་གཉིས ཀྱིས ལྐོག་གཡོ ཚང་མ རྟོགས ནས ཐབས་ཤེས ཤིག འཐེན དགོས སྙམ ། ད ཝ་མོ ཧྲི་ཆོས ཀྱིས མོ འི གྲོགས་པོ ཡོན་ཏན ལ ལབ དོན ། ཡོན་ཏན ། ང ས ཁྱོད ལ དྲང་མོ ར བཤད ། གཅིག་བྱས་ན ད་དུང ཡང ཁྱོད ཀྱིས ང འི ཐབས་ཇུས ཅི ཡིན ཤེས མེད་པ འདྲ ། དེ་རིང ང ས བྲག་རྡོ འི ངོས སུ རི་མོ བྲག་ཁུང འདྲ་བ ཞིག འབྲི དོན ། རྗེས སུ ཙི་ཙི དེ་ཚོ ས ངེད་གཉིས མཐོང ནས འགྲོ་སྐབས ། བྲག་ཁུང དངོས་མ དེ རི་མོ དང ནོར ནས མགོ བྲག ལ བརྒྱབ ནས ཤི ངེས ཡིན ཟེར་ཞོར ། རུས་སྐམ དེ བྲག་རྡོ འི མདུན དུ གཡུག་པ ས ། འུ་གཉིས བྲག་ཁུང དངོས་མ དེ ནོར མི་སྲིད ཅེས བརྗོད་པ་ན ། ཡོན་ཏན གྱིས ཧྲི་ཆོས ཀྱི ཁྱད་འཕགས ཀྱི ཐབས་ཇུས དེ་དག གོ་བ དང དགའ ཐག་ཆོད ནས ཞབས་བྲོ འཁྲབ ། ཕྱི་ཉིན ཞོགས་པ སྔ་མོ ནས ཧྲི་ཆོས དང ཡོན་ཏན གཉིས མཉམ དུ འཛོམས ནས ། དགའ་སྤྲོ འི ངང ལུས་རྩལ རེ སྦྱང་ཞོར རི་མགོ ར སོང ནས ཙི་ཙི འི ཚོགས ཡོད་ས འི བྲག་འགྲམ དེ ལ སླེབས ། འོན་ཀྱང ཉིན དེ ར ཙི་ཙི གཅིག ཀྱང མཐོང་ས་ན མེད་པ ས ། ཝ་མོ ཧྲི་ཆོས ཀྱིས འདང ཞིག བརྒྱབ ནས ། འོ ། ཧ་གོ་སོང༌  ། ཙི་ཙི དེ་ཚོ ས དེ་རིང འུ གཉིས ཡོང རྒྱུ མ་རེད བསམ ནས ། འདི ནས ཐག་རིང་ཙམ ལ ཕྱིན་པ ཡིན རྒྱུ རེད ཟེར་དུས ། རྩྭ་གཟིག ཡོན་ཏན གྱིས ཧ་ཅང སྤྱང་མདོག གི ངང ནས འདི་ལྟར ལབཡ་ཡ། ། འོ་ན ཁོ་ཚོ ལྕང་སྡོང འདི་ཚོ འི རྒྱབ་ལོག་ན ཡོད ཤ་སྟག ཡིན ཟེར ནས རྡོ ཞིག ནགས་གསེང དུ གཡུགས ། ཤིང དེ འི ནང དུ སེང་གེ་ལོ་བརྒྱ ས སྒོམ རྒྱག་བཞིན ཡོད ། སྟབས་མ་ལེགས་པ ཞིག ལ ཡོན་ཏན གྱིས གཡུག་པ འི རྡོ དེ ས མཁས་དབང ལོ་བརྒྱ འི དབུ ལ ཕོག་པ ས ། མཁས་དབང ཁོང་ཁྲོ རབ ཏུ ལངས ནས ང་རོ དང བཅས ནགས་ཚལ ནས མཆོངས ཡོང་དུས ། ཁོ ས ཡོན་ཏན དང ཧྲི་ཆོས དེ ལ ཡོད་པ མཐོང ནས རླུང ལྷག ཏུ ལངས ནས ངར་སྐད དང བཅས ། ཝ་ཡེ ། ཇག་ཕྲུག ཁྱོད གཉིས ཀྱིས ང འི མགོ ལ རྡོ བརྒྱག དོན ཅི ཡིན ནམ ། ང ས ཁྱོད གཉིས ཤི ལམ ལ འདེད ངེས ཡིན ཟེར ནས ཁོ་གཉིས ཀྱི ཕྱོགས སུ མཆོངས ། ཡོན་ཏན དང ཧྲི་ཆོས གཉིས སྐྲག ཐག་ཆོད ནས སྡུག་སྐད སྒྲོག་བཞིན བྲོས ། ཁོ་གཉིས གང མགྱོགས ཀྱིས བྲག་ཁུང གི ཕྱོགས སུ འགྲོ་ཞོར བསམ་པ ར བྲག་ཁུང ནང དུ འཛུལ ནས ཐར ཐུབ བསམ མོད ། འོན་ཀྱང སྔར་ཉིན གཡུག ཡོད་པ འི རུས་སྐམ དེ མེད་པ ར གྱུར་བ ས ། ཁོ་གཉིས ཀྱིས བྲག་ཁུང དངོས དེ གང ཡིན དབྱེ་བ མ་ཤེས་པ ར བྲག་ཁུང རྫུན་མ དེ འི ཕྱོགས སུ བརྒྱུགས ། ཤུགས ཀྱིས བྲོས ཡོང ནས བྲག་ཁུང ནང འཛུལ རྩིས བྱས ། དེ བྲག་ཁུང མ་ཡིན་པ ར བྲག་ངོས རི་མོ ཡིན་པ ས ཁྲོག་སྒྲ དང བཅས ། ཁོ་གཉིས ཀྱིས མགོ བྲག ལ ལྡབས ནས འགྲོ མ་ཐུབ་པ ར ལུས་དུས ། སེང་གེ་ལོ་བརྒྱ ས ཁོ་གཉིས བཟུང ནས གཅར་རྡུང བྱས ། སེང་གེ་ལོ་བརྒྱ ས ཁོ་གཉིས ལ གཅར་རྡུང ཚད་མེད་པ ཞིག བཏང མཐར ། ཕྱིན་ཆད གཞན ལ གནོད་པ མི་བྱེད་པ འི ཁས་ལེན དུ བཅུག ནས བཏང༌  ། ཝ་མོ ཧྲི་ཆོས དང རྩྭ་གཟིག ཡོན་ཏན གཉིས ཤི་མ་གསོན གྱིས ཡར ལངས ནས ། ཕན་ཚུན ལ ལེ་བདའ བྱེད་བཞིན ཕྱིར སྔོན་དུས ཀྱི རང་གནས སུ ལོག ལམ་བར ནས ཁྭ་ཏ ཚེ་རིང་ནོར་བུ ཡོང ནས མཁའ་དབྱིངས ནས  ། ཁོ་གཉིས ལ ལབ དོན ། གཡོ་སྒྱུ འཛོམས་པ འི སྐྱག་གཟན གཉིས་ཀ ། འདི་ནི གནོད་སེམས གཞན ལ བཅངས་ན ལས་ངན རང ལ འཁོར འོང ཟེར་བ དེ རེད ། ད ཁྱོད་གཉིས ཀྱི རུས་སྐམ ཕྱིར ཁྱོད་གཉིས ལ སྟེར ཟེར ནས རྒྱང་རིང དུ འཕུར སོང་ངོ༌ །