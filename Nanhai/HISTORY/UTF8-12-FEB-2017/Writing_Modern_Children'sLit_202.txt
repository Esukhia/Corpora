རྫུན་གཏམ བཤད་པ འི ངན་འབྲས ། གནའ་སྔ་མོ འི དུས སུ ཀོང་པོ འི ཡུལ དུ མདའ་རྩལ ལ ཧ་ཅང དགའ་བ འི སྤོ་བོ ཞིག ལ བུ་མོ སྐྱེ་འབྲས མཚར ཞིང གཤིས་ཀ འཇམ་པ དང  ། ལས ལ བརྩོན ཞིང རྒན་པ ར གུས་བཀུར ཆེ་བ ནམ་མཁའ འི སྲས་མོ མི་ཡུལ དུ བབས་པ ལྟ་བུ ཞིག ཡོད ། བུ་མོ དེ འཇིག་རྟེན མཐུན་འཇུག གི ན་ཚོད ལ སླེབས སྟབས ཕར མནའ་མ ར སློང་མཁན དང །ཚུར མག་པ སྟེར་འདོད བྱེད་མཁན ཧ་ཅང མང་པོ བྱུང ཡོད་ན འང སྤོ་བོ ནི མདའ་རྩལ ལ ཤིན ཏུ དགའ་བ ར བརྟེན མི ཚང་མ ར ང འི བུ་མོ འདི དབང་ཆེན གྱི དཔོན་པོ འི བུ ལ མི་སྟེར ལ རྒྱུ་ཆེན གྱི ཕྱུག་པོ འི བུ ལ འང མི་སྟེར ། གང་ལྟར མདའ་རྩལ ལ མཁས་པ འི གཞོན་པ ཞིག དང ཐུག་ཚེ ང ས དེ མག་པ ར བླངས ཏེ ང འི གཞིས བཟུང དུ འཇུག་རྒྱུ ཡིན ཞེས ཤོད ཀྱི ཡོད ། གཏམ དེ ཡུལ ཀོང་པོ དང ཉེ ཡང མི་ཉེ ལ རིང ཡང མི་རིང་བ འི ཡུལ ཞིག ཏུ རྫུན་གཏམ ཤོད་པ ར ཧ་ཅང མཁས་པ འི གཞོན་པ ཞིག ཡོད་པ ང ས ཐོས ། ཁོ འི སེམས སུ བུ་མོ ལྷ འི སྲས་མོ འདྲ་བ དེ འི མག་པ བྱེད་རྒྱུ བྱུང་ན ཅི་མ་རུང སྙམ ཞིང ། རྫུན་གཏམ བཤད དེ བུ་མོ འི མག་པ བྱ་རྒྱུ དང སྤོ་བོ དེ འི གཞིས འཛིན་རྒྱུ འི སྟོང་བསམ འཁོར ནས རྫུན གྱིས གཞན མགོ་སྐོར རྒྱུའི ཐབས་ཤེས སྣ་ཚོགས བཙལ ། ཉིན་ཞིག རྫུན་གཏམ ཤོད མཁས་པ འི གཞོན་པ དེ ས ནགས་གསེབ ཏུ རི་བྱ འཛིན བྱེད ཀྱི རྙི མང་པོ བཙུགས་པ ས རི་བྱ སྤུ་སྒྲོ ཤིན ཏུ མཛེས་པ ཞིག འཛིན ཐུབ་པ བྱུང ། ཁོ ས ལུས ལ གཟབ་སྤྲོས ཀྱིས བརྒྱན ། གློ ལ མདའ་གཞུ སག་ཐག བསྐོར ། རྟ་པོ འགྲོས དང ལྡན་པ ཞིག བཞོན ། སྤུ་སྒྲོ མཛེས་པ འི རི་བྱ དེ ཨམ་ཁྲག ཏུ བཅུག སྟེ མདའ་རྩལ ལ ཧ་ཅང དགའ་བ འི སྤོ་བོ་ལགས དེ འི ཡུལ་ཕྱོགས སུ ཤར་རེ ར བསྐྱོད ། རྫུན་གཏམ ཤོད་པ ར མཁས་པ འི གཞོན་པ དེ མདའ་རྩལ ལ དགའ་བ འི སྤོ་བོ་ལགས དེ འི ཁང་པ འི འཁྲིས ལ སླེབས་པ འི སྐབས མདའ་དོང ནང ནས མདའ་མོ གཅིག བླངས ཏེ སྤུ་མཛེས རི་བྱ དེ འི སྐེ ནས ལྟག་རྒྱབ ཏུ དོན་པ ཅིག བཙུགས ནས འཕྲལ དུ སྤོ་བོ་ལགས དེ འི སྒོ་རྭ འི ནང དབྱུགས་པ དང  ། ལག གཡས་པ ས གཞུ་མོ འཆང ཞིང ལག གཡོན་མ ས རྟ་ཕོ ཁྲིད ནས སྤོ་བོ་ལགས དེ འི རྒྱལ་སྒོ ཤུགས ཀྱིས བརྡུངས ། སྤོ་བོ་ལགས སྒོ་ཁ ར ལྟ་བ ར ཡོང་སྐབས རྫུན་གཏམ ཤོད མཁས་པ འི གཞོན་པ དེ ས རག་གན གསེར་བརྫུས ལྟར གུས་ལུགས ཀྱི སྒོ་ནས སྤོ་བོ བགྲེས་སོང་ལགས ། ཁྱེད ལ ཐུགས་སུན་ཞུས སོང་བ ས དགོངས་འགལ་མེད་པ ར མཁྱེན ། ད་ལྟ ང ས རྟ ར བཞོན ནས རྒྱ་ལམ དུ འགྲོ་བཞིན་པ འི སྐབས གློ་བུར དུ ནམ་མཁའ ནས ཡ་མཚན་ཅན གྱི རི་བྱ ཞིག འཕུར འགྲོ་བཞིན འདུག་པ ས ། ང ས རྟ་ཕོ རྒྱུག་གིན དུ རི་བྱ དེ འི སྐེ ལ གཏད དེ མདའ ཞིག འཕངས་པ ཡིན་པ ས རི་བྱ དེ ར མདའ ཐེབས ཏེ སྤོ་བོ་ལགས ཁྱེད་ཚོ འི སྒོ་རྭ འི ནང ལྷུང སོང  ། ང ལ རི་བྱ འི བྱ་རོ དང མདའ་མོ ཕྱིར གནང་ན འགྲིག གམ ཞེས བཤད ། སྤོ་བོ་ལགས དེ ས སྒོ་རྭ འི ནང མིག བསྐོར ཞིག བརྒྱབ་པ ས ཏག་ཏག རི་བྱ ཞིག གི སྐེ ལ མདའ་མོ ཕྲེད་གཟར བྱས ཐོག འཕགས་མཆོངས བྱེད་བཞིན ཡོད་པ མཐོང་བ ས ། རི་བྱ དང མདའ་མོ བཅས་པ གཞོན་པ དེ ར སྤྲད་པ མ་ཟད ། དགའ་མགུ་ཡིད་རང གི ངང ནས གཞོན་པ དེ ཁྱིམ དུ བསུས ཤིང བཟའ་བཏུང གི སྣེ་ལེན གང་ལེགས བྱས ། གཞོན་པ དེ དང མདའ་རྩལ སྐོར གླེང་མོལ བྱས་པ ས གཞོན་པ དེ ས རང་ཉིད མདའ་རྩལ ཤིན ཏུ མཁས་པ འགྲན་ཟླ་བྲལ་བ ཡིན་ཚུལ སྐོར རྫུན་གཏམ མང་དག ཅིག བཤད ། སྤོ་བོ ནི མདའ་རྩལ ལ ཤིན ཏུ དགའ སྟབས སེམས སུ གཞོན་པ འདི རང་ཉིད ཀྱི བུ་མོ འི མག་པ འོས་པ་བཞིན ཡིན ནམ སྙམ ། ཡིན་ན འང སྤོ་བོ་ལགས དེ འི སེམས སུ གལ་པོ་ཆེ ལ ནན་ཏན ཟེར་བ ལྟར ཡིན་པ ས བུ་མོ འི མི་ཚེ འི དོན་ཆེན ལ འཚབ་འཚུབ བྱ་རྒྱུ་མེད ། གཞོན་པ འདི དངོས་འབྲེལ མདའ་རྩལ ལ མཁས་པ ཞིག ཡིན་མིན རྟོག་ཞིབ ཅིག བྱས་ན ལེགས སྙམ་བཞིན་པ འི སྐབས་དེ ར ཏག་ཏག ཁང་པ འི མདུན གྱི མཚེའུ འི ནང བྱ ངང་པ ཁྱུ གཅིག བབས ཡོང་བ སྒེའུ་ཁུང ནས མཐོང །སྤོ་བོ་ལགས ཀྱི སེམས སུ ང ས གཞོན་པ འདི མདའ་རྩལ ལ དངོས་འབྲེལ བྱང་ཆུབ ཅིང མཁས་པ ཞིག ཡིན་མིན རྟོག་ཞིབ བྱེད་པ འི གོ་སྐབས བཟང་པོ ཞིག བྱུང སོང བསམ ཏེ གཞོན་པ དེ ར ཝ་ཡེ ཕོ་གཞོན་ལགས ། ཕ་གི འི མཚེའུ ཡི ནང བྱ ངང་པ མང་པོ བབས སོང་བ ས ཁྱེད མདའ་གཞུ ཁྱེར ནས སོང ལ ངང་པ གཅིག བསད ནས ཁྱེར ཤོག དང ཞེས བརྗོད ། གཞོན་པ དེ འི སེམས སུ དངངས་འཚབ ཆེས་ཆེར བྱུང ཡོད་ན འང མདའ་གཞུ ཁྱེར ནས མཚེའུ ཡི ཕྱོགས སུ མ་འགྲོ ཐབས་མེད བྱུང །གཞོན་པ དེ ར དོན་དངོས ཐོག མདའ་རྩལ གང་ཡང་མེད སྟབས འཕྲལ དུ མདའ་རྒྱག མ་ནུས ཤིང ཁོ འི སེམས སུ ངང་པ འདི་དག གང་མགྱོགས འཕུར ཕྱིན་ན ཅི་མ་རུང སྙམ་བཞིན མདའ་མོ ཞིག གཞུ སྟེང དུ བཞག ནས གཞུ་མོ བཀང་ཙམ གློད་ཙམ སོགས ཀ་རེ་ཀོ་རེ བྱས ནས བསྡད་པ ས ། སྤོ་བོ་ལགས དེ ས ཁོ འི འཇབ་ཙམ དང མངོན་ཙམ བྱ་ཚུལ དེ མཐོང་སྐབས མི འདི ས མདའ་རྩལ ལ མཁས རྒྱུ ཕར་བཞག མདའ་རྒྱག གྱང ཤོས ཀྱི ཨེ་ཡོད་ན བསམས ཏེ ཁོང་ཁྲོ དང སྦྲགས སྐད་ཤུགས་ཆེན་པོ ས ། ཝ་ཡེ ། ག་རེ བྱེད ཀྱི ཡོད ་དམ ཞེས བརྗོད་པ ས ། གཞོན་པ དེ ས ཝ་ཡེ ཞེས ཐོས་པ དང དངངས་སྐྲག ངང མདའ་མོ མཐེབ་མཛུབ བར ནས ཤོར སྟབས སྟེས་དབང སྟབས་ལེགས ཀྱིས མདའ་མོ དེ ས བྱ ངང་པ གཉིས་གཤིབ བྱས ནས བསྡད་པ ཞིག ལ ཐེབས ཏེ དུས་གཅིག ལ ངང་པ གཉིས བསད ། གཞོན་པ དེ དགའ་ཐག་ཆོད་ནས ངང་པ འི རོ དེ་གཉིས སྤོ་བོ་ལགས ཀྱི མདུན དུ ཁྱེར ཡོང ནས “སྤོ་བོ་ལགས ། ཁྱེད ཀྱིས ཐུགས་བྲེལ མ་གནང་ན ང་ས སྡེབ གཅིག ལ བྱ ངང་པ དགུ སྒྲིག བྱས་པ ཞིག གསོད དགོས བསམས ནས བསྡད ཡོད ། འོན་ཀྱང ཁྱེད ཀྱིས ཐུགས་བྲེལ གནང ཙང ངང་པ གཉིས སྒྲིག བྱས་པ ཞིག ལས བསད ཐུབ མ་སོང ཞེས བཤད ། མདའ་རྩལ ལ དགའ་བ འི སྤོ་བོ་ལགས དེ ས གཞོན་པ དེ ས སྟེས་དབང སྟབས་ལེགས ཀྱིས ངང་པ གཉིས སྒྲིག བྱས་པ བསད་པ ཡིན་པ མ་ཤེས ཏེ དངོས་འབྲེལ མདའ་རྩལ ལ མཁས་པ ཡོད་པ འདྲ སྙམ ནས ང་རང ལོ ཆུང་དུས ལུང་པ འདི ར མདའ་རྩལ ལ སྐད་གྲགས ཡོད་པ འི མི ཞིག ཡིན ། ཡིན་ན འང ཁྱེད ཀྱི མདའ་རྩལ དང བསྡུར་ན བསྡུར་རིན མི་འདུག རི་བྱ བར་སྣང དུ འཕུར་བཞིན དུ རྟ འི ཐོག་ནས མདའ་མོ ས བསད་པ དང  ། མདའ གཅིག གིས ངང་པ གཉིས་སྒྲིག བསད ཐུབ་པ གཏན ནས བྱུང མྱོང་མེད ཅེས བརྗོད་པ ས ། གཞོན་པ དེ ས དེ་བས རག་གན གསེར་མདོག དང ཞ་ཉེ དངུལ་མདོག སེམས དུལ ཞིང ཁེངས་སྐྱུང ཆེ་མདོག བཅས གྱི ངང ནས སྤོ་བོ་ལགས ། ང ས རང་ཉིད མདའ་རྩལ ལ མཁས་ཚུལ སྐོར བཤད མང་ན རང གིས རང ལ འུད་བསྟོད བྱེད་པ ལྟ་བུ ཞིག ཡོང་བ འདུག སྙམ སྟེ མང་པོ ཞུས་མེད ། དྲང་པོ ར ཞུས་ན དེ་རིང སྤོ་བོ་ལགས ཁྱེད ཀྱིས མཐོང་བ འདི་དག ནི ཤོད་རིན དེ་ཙམ་མེད་པ འི མདའ་རྩལ ཞིག རེད ། ང ས དེ་སྔ སྟོད བྱང་ཐང དུ ཕྱིན ཏེ འབྲོང་ཆེན བསད མྱོང ལ སྨད ལྷོ་རོང དུ ཕྱིན ཏེ སྟག་རྒོད ཀྱང བསད མྱོང ། ལྷག་པར་དུ སྟག་རྒོད གསོད་པ ར དཔའ་རྩལ དང བློ་སྟོབས དངོས་འབྲེལ འགྲན་ཟླ བྲལ་བ ཞིག ཡོད ། སྤྱིར་བཏང བྱས་ན རྔོན་པ་ཚོ ས སྟག གསོད་པ ར ས་མདའ བཙུགས་པ དང འཇབ་མདའ འཕེན་པ སོགས བྱེད ཀྱི ཡོད ། འོན་ཀྱང ང ས སྟག གསོད་སྐབས སྟག་རྒོད དང ཐད་ཀར དམར་འཛིང བྱེད ཀྱི ཡོད ། དེ་ཡང སྟག་རྒོད ལ མདའ ཞིག འཕེན་ན སྟག་རྒོད ངར ནས ང འི ཐོག ལ ཚུར མཆོངས ཡོང གི ཡོད ། དེ འི དུས སུ བློ་རྩ བརྟན་པོ འི ངང ཁུ་ཚུར བསྒོམས ཏེ གཡོ་འགུལ་མེད་པ ར བསྡད་པ དང །སྟག་རྒོད གམ དུ སླེབས འཕྲལ འཕགས་མཆོངས དང བཅས ཏེ སྟག་རྒོད ཀྱི སྣ ལ ཁུ་ཚུར ཞིག གཞུས་ན སྟག་རྒོད ཕར རེ མཆོངས འགྲོ གི ཡོད ། ཡང དེའི་སྐབས འཕྲལ དུ མདའ རེ བཏོན ཏེ སྟག་རྒོད ཀྱི རྐུབ ནང མདའ བརྒྱབ་ན སྟག་རྒོད དེ་བས ངར ནས ཚུར རེ མཆོངས ཡོང གི ཡོད ། དེ་ལྟར སྟག་རྒོད ཚུར མཆོངས་སྐབས སྣ ལ ཁུ་ཚུར རེ དང ཕར མཆོངས་སྐབས མདའ རེ བྱས ཏེ གསོད ཀྱི ཡོད་པ ས སྟག་རྒོད བསད ཚར ནས བཤའ་སྐབས ཁོག་པ འི ནང མདའ ཆག་པ རེ་ཙམ ལེན་རྒྱུ ཡོད་པ དང མདའ ཁ་ཤས ནི སྟག གི སྙིང ལ ལྕེ་ལྡག ཀོང་ཡུལ གྱི ཟས་རིགས ཤིག གི མིང རྒྱུག་པ ས གཟེར་བ ལྟར སྡོད ཀྱི འདུག ཅེས རྫུན་གཏམ ཧ་ཅང མང་པོ བཤད ། སྤོ་བོ་ལགས དེ ས ཁོ འི རྫུན ལ ཐུགས་ཡིད ཆེས་ཐག་ཆོད་ནས ཁྱེད ནི ཡུལ འདི་ཙམ དུ མ་ཟད ། ཐ་ན བོད་ཁམས ཡོང ལ འགྲན་ཟླ བྲལ་བ འི མདའ་རྩལ མཁས་ཅན ཞིག ཡིན འདུག ཁྱེད ང འི བུ་མོ འི མག་པ བྱེད མི་འདོད དམ ཞེས བཤད་པ ས ། རྫུན་གཏམ ཤོད མཁས་པ འི གཞོན་པ དེ འི སེམས སུ ད་ནི ང འི འདོད་དོན ཡོངས་རྫོགས འགྲུབ རེ འདུག སྙམ ནས སེམས་ནང དགའ་སྤྲོ འི མེ་ལྕེ རབ ཏུ འཕྱུར་ན འང ཕྱི་ཚུལ དུ རྣམ་འགྱུར སྒམ་བརླིང་ལྡན་པ ཞིག བཟུང སྟེ སྤོ་བོ་ལགས།འཇིག་རྟེན གཏམ་དཔེར ལས ལ གང་བསྐོས མ་གཏོགས ། སེམས ལ གང་བསམ མི་ཡོང ཞེས་པ དེ ཡིན་པ ས ། ང འི སེམས སུ དེ་སྔ དམིགས་གཏད དུ བྱས་པ འི བུ་མོ གཅི ཀྱ མེད རུང  ། ད་ཐེངས སྤོ་བོ་ལགས ཁྱེད ཀྱིས ཁྱེད་རང གི བུ་མོ ང ལ ངོ་སྦྱོར གནང་བ འདི་ནི ཕལ་ཆེར སྔར་བསགས སྔོན་ལས ཤིག ཡིན སྲིད ལ ལྷག་པར་དུ སྤོ་བོ་ལགས ཁྱེད ཀྱིས ཕྲན ལ བློ་དཀར བློས་འགེལ འདི་ལྟ་བུ གནང་བ ར ངས་མིན ཞེས ཞུ ཕོད་པ མི་འདུག ཅེས བརྗོད ། དེ་ནས སྤོ་བོ་ལགས དེ དགའ་ཐག་ཆོད་ནས སྟག་རྒོད གསོད་པ འི དཔའ་བོ་ལགས ། ཁྱེད ནི ང འི བུ་མོ འི མག་པ ར གཏན་འཁེལ་བ ཡིན་པ ས ། སང་ཉིན རང དགོན་པ ར གཟའ་སྐར འཕྲོད་སྦྱོར རྩིས ཞུས ཏེ མི་རིང་བ ར གཉེན་སྟོན གཟབ་ཅིང་རྒྱས་པ ཞིག བྱ་རྒྱུ ཡིན ཞེསབརྗོད དེ རྫུན་གཏམ ཤོད མཁས་པ འི གཞོན་པ དེ སྤོ་བོ་ལགས དེ ས དེ་ནུབ དེ་ག ར ཞག་པོ ར སྡོད དུ བཅུག དེ འི ཕྱི་ཉིན སྤོ་བོ་ལགས དང རྫུན་གཏམ ཤོད མཁས་པ འི གཞོན་པ དེ་གཉིས དགོན་པ ར གཉེན་སྟོན གྱི དུས་ཚོད དང གཟའ་སྐར འཕྲོད་སྦྱོར སོགས རྩིས ཞུ་བ ར སོང སྟེ ཚུར ཡོང་བ འི ལམ་བ ར དུ རྫོང ཞིག བརྒྱུད དགོས་པ ས རྫོང དེ འི སྒོ་ཆེན གྱི མདུན དུ མི་ཚོགས མང་པོ ས རྩ་ཚིག ཅིག ལ ལྟ་རུབ རྒྱག་བཞིན ཡོད་པ མཐོང  ། ཁོང་གཉིས ཀྱང དེ འི ཕྱོགས སུ བསྐྱོད དེ་ལྟ བར ཕྱིན་པ ས རྩ་ཚིག ནང འདི་ལྟར འཁོད ཡོད་པ སྟེ ། ཉེ་ལམ རང་རེ་རྫོང ཁོངས སུ སྟག་མོ མི་གཟན ཞིག སླེབས ཏེ བརྒྱ ཡར་འགྲོ དང སྟོང མར འོང གི འགྲུལ་ལམ བཀག་པ མ་ཟད ། མི ཡང བསད་རྨས མི་ཉུང་བ ཞིག བཟོས འདུག་པ ས མི སུ ཞིག གིས སྟག་མོ དེ བསད ཐུབ་ཚེ དེ ལ རྫོང་གཞིས ཀྱི གསུམ་ཆ གཅིག སྤྲོད་རྒྱུ དང  ། དེ་མིན གྱི བྱ་དགའ ཡང གྱ་ནོམས་པ སྤྲད ཐོག མི དེ འི མིང ལ འང སྟག་གསོད དཔའ་བོ ཞེས བཏགས་རྒྱུ ཡིན ཞེས འཁོད ། སྤོ་བོ་ལགས དེ ས བློ་ཐག ཆོད་པོ འི སྒོ་ནས རྩ་ཚིག དེ ཐེ་ཚལ་སྦ་ཚལ དུ དབྲལ་བ ས རྫོང གི ལས་སྣེ རྣམས ཀྱིས འཕྲལ དུ སྤོ་བོ་ལགས དེ བཟུང ནས རྫོང་དཔོན གྱི མདུན དུ བསྐྱལ ། རྫོང་དཔོན གྱིས རྫིག་ཉམས དང བཅས ཏེ ཝ་ཡེ ། རྒད་པོ ཁྱོད ལྟ་བུ ཞིག གིས སྟག་མོ མི་གཟན གསོད ཐུབ་པ འདུག གམ ཞེས དྲིས་པ ས ། སྤོ་བོ་ལགས དེ ས ང རྒད་པོ ལོ་རྒན དྲུག་ཅུ ས གཉའ ནས ནོན ། སྙིང གི སྟོབས ཉམས ། ལུས ཀྱི རྩལ འཁུམས སྟབས སྟག་མོ མི་གཟན གསོད་པ འི མཐུ་རྩལ་མེད་ན འང ང འི བུ་མོ འི མག་པ ནི མདའ་རྩལ འགྲན་ཟླ བྲལ ། བློ་ཁོག ལ དོ་ཟླ དབེན་པ ། དེ་སྔ སྟག་མོ གཉིས གསུམ་ཙམ གསོད མྱོང་མཁན གྱི གཞོན་པ ཞིག ཡིན་པ ས སྟག་མོ མི་གཟན གསོད་པ ར ཐེ་ཚོམ་མེད ཅེས ཞུས ། རྫོང་དཔོན གྱིས འཕྲལ དུ སྤོ་བོ་ལགས ཀྱིས བཤད་པ ལྟར གཞོན་པ དེ འང མདུན དུ བཀུག སྟེ ཁྱེད ནི སྟག་གསོད དཔའ་བོ ཞིག ཡིན་པ འདྲ་བ ས ། ད་ཐེངས སྟག་མོ མི་གཟན གསོད་པ ར ཁྱེད ལ མཚོན་ཆ དང དཔུང་རོགས སོགས གང དགོས འཛེམས་བག་མེད་པ ར ཤོད དང རྫོང ནས གཟིགས་སྐྱོང ཡོད་པ བྱས ཆོག ཅེས བཤད་པ ས ། རྫུན་གཏམ ཤོད མཁས་པ འི གཞོན་པ དེ ས སྟག གསོད དགོས་པ འི གཏམ དེ གོ་བ དང སེམས ལ འཇིགས་སྣང ཤིན ཏུ ཆེན་པོ བྱུང ནས གཟུགས་པོ ཡོངས་རྫོགས འདར་སིག རྒྱག ཅིང  ། གདོང ནས རྔུལ་ནག གི ཐིགས་ཕྲན བབས ། བཟུང་ན ལག་པ འཚིགས ། བཏང་ན རྫ་མ ཆག ཅེས་པ འི དཔེ་ལྟར སྟག གསོད་རྒྱུ ཁས མ་ལེན་ན ཁ་ཕོ མང་པོ སྔོན་ལ བཏང ཚར་བ མ་ཟད ། བུ་མོ ལྷ འི སྲས་མོ འདྲ་བ དེ་ཡང བདག ཏུ བཟུང ཐབས་བྲལ ། ཁས་ལེན དགོས ཀྱང དེ་སྔ སྟག གསོད་རྒྱུ ཕར་བཞག སྟག གི སྐད གོ་བ་ཙམ གྱིས བླ ཆད་གྲབས བྱེད ཀྱི ཡོད་པ ར བརྟེན སྟག གིས རང་ཉིད ཟ འགྲོ་བ ར དེ་བས ཀྱང ཞེད དེ གནས་སྐབས རིང གཞོན་པ དེ སྨྲ་བ མེད་པ ར གནས ། རྫོང་དཔོན གྱིས ཚུལ དེ མཐོང་བ དང གཞོན་པ དེ ར དོགས་པ ཕྲན བུ བྱུང སྟེ ཁྱོད འདར་སིག རྒྱག ཅིང གདོང ནས རྔུལ་ཆུ འབབ་བཞིན འདུག་པ དེ གང བྱས་པ ཡིན་ནམ ཞེས དྲིས་པ ར རྫུན་གཏམ ཤོད མཁས་པ འི གཞོན་པ དེ ས ཡང་བསྐྱར རྫུན་གཏམ ཡིད ལ འཁོར ཏེ རྫོང་དཔོན ལགས ། ང འི ལུས་པོ འདར་སིག རྒྱག་པ འདི སྟག་མོ མི་གཟན ལ ཞེད ནས འདར་བ མ་ཡིན ཏེ སྟག་མོ མི་གཟན དེ ས སྐྱེ་འགྲོ སེམས་ཅན ལ གནོད་འཚེ ཚབས་ཆེན བཏང་བ ར ཁོང་ཁྲོ ཟ ནས འདར་བ ཡིན ། ང འི གདོང ནས རྔུལ་ཆུ དོན་པ ནི དེ་བས ཀྱང ཞེད ནས རྔུལ་ཆུ དོན་པ མ་ཡིན ཏེ དེ་ནི ང ས ད་ལྟ ནས ཁོ འི སྣ་ཁུག ལ ཁུ་ཚུར གཞུ་རྒྱུ འི ཤུགས སྒོམ་བཞིན ཡོད་པ འི སྟབས ཀྱིས ཡིན ། རྫོང་དཔོན་ལགས ནས ང ལ སྟག གསོད་པ ར དཔུང་རོགས མི བཅུ དང  ། འཁར་རྔ སྐད གསང་ཤོས གཅིག ལས གཞན མཚོན་ཆ གང་ཡང མི་དགོས ཞེས བརྗོད ཅིང སེམས སུ འཁར་རྔ བརྡུངས་ན སྟག་མོ ཞེད དེ བྲོས འགྲོ་ངེས རེད ལ གལ་ཏེ སྟག་མོ དང འཐབ དགོས བྱུང རུང དམག་མི ཉུང་ཉུང ལས་མེད་ན དེ་རྣམས སྟག་མོ ར ཡ་ལན བྱེད་ཐུབ་པ མི་འདུག བསམ ནས བྲོས འགྲོ་ངེས རེད ། དེ་ནས སྟག་མོ གསོད མ་ཐུབ་ཚེ ང ལ ཁ གཡར་ས ཞིག རག གི རེད སྙམ ། དེ་ནས རྫོང་དཔོན གྱིས གཞོན་པ དེ འི འདོད་བློ དང རེ་བ་བཞིན དམག མི བཅུ དང དགོན་པ འི འཁར་རྔ གཅིག བསྐུར ཏེ སྟག་མོ མི་གཟན གནས་པ འི ལུང་པ དེ ར བཏང  ། ལུང་པ འི མདོ དེ ར སླེབས་སྐབས རྫུན་གཏམ ཤོད མཁས་པ འི གཞོན་པ དེ ས དམག་མི བཅུ་པོ ལུང་པ འི གཡས སུ བཏང  ། ཁོ་རང གཡོན དུ འགྲོ་རྒྱུ བྱས ། དམག་མི བཅུ་པོ ར ང ས འཁར་རྔ ལྡིང་ལྡིང ཞེས དལ་པོ འི ངང རྡུང་སྐབས སྟག་མོ མ་བརྙེད་པ འི རྟགས ཡིན་པ ས ཁྱོད་ཚོ ས སྟག་མོ འཚོལ ཤིག ང ས འཁར་རྔ ལྡིང་ལྡིང་ལྡིང ཞེས མགྱོགས་རྡུང བྱས བྱུང་ཚེ ང ས སྟག་མོ དང འཐབ་པ འི རྟགས ཡིན་པ ས ཁྱེད་ཚོ ས བློ་བདེ་པོ འི ངང ངལ་གསོ བརྒྱབ ནས སྡོད ཅིག ཅེས བཤད་པ དང  ། དམག་མི རྣམས ཀྱིས ཀྱང དེ་ལྟར བྱ་རྒྱུ བྱས ཏེ སོང  ། གཞོན་པ དེ ས ལུང་པ འི གཡོན ནས འཁར་རྔ ལྡིང་ལྡིང ཞེས བརྡུངས་པ དང །སེམས སུ སྟག་མོ ས འཁར་རྔ འི སྐད ཐོས་པ དང ཞེད དེ ལུང་པ འི གཡས སུ བྲོས འགྲོ་ངེས རེད བསམས མོད ། འོན་ཀྱང དེ་ལས ལྡོག སྟེ སྟག་མོ མི་གཟན དེ ས འཁར་རྔ འི སྐད་སྒྲ དེད ནས ཚུར རྒྱུགས ཡོང སྟེ རྫུན་གཏམ ཤོད མཁས་པ འི སྟག་གསོད དཔའ་བོ རྫུན་མ དེ དང ཐུག གཞོན་པ དེ ས སྟག་མོ མཐོང འཕྲལ འཁར་རྔ ཤུགས གང་ཡོད ཀྱིས མགྱོགས་པོ ར བརྡུངས་པ ས སྟག་མོ མི་གཟན དེ དེ་བས ངར ལངས ཏེ ཁོ འི ཐོག ཏུ མཆོངས ། ཁོ འི དཔུང་རོགས དམག་མི རྣམས འཁར་རྔ མགྱོགས་རྡུང བྱེད་པ ཐོས་སྐབས ཁོ འི བཀོད་སྒྲིག ལྟར ངལ་གསོས ནས ལྷོད་པོ ར བསྡད ། རྫུན་གཏམ ཤོད་པ ར མཁས་པ འི གཞོན་པ དེ ས འཁར་རྔ ཇི་ཙམ བརྡུངས་ན སྟག་མོ མི་གཟན དེ ས དེ་ཙམ གྱིས ངར ལངས ནས ཁོ འི ལུས ཐོག ཏུ མཆོངས ཤིང རྨུག་པ ས སྐད་ཅིག་ཉིད དུ ཁོ སྲོག དང བྲལ ཞིང སྟག་མོ འི ཞིམ་ཟས སུ གྱུར ། རྫུན་གཏམ ཤོད་པ ར མཁས་པ འི གཞོན་པ དེ དབུགས ཆད་ལ་མ་ཆད ཀྱི མཚམས སུ རྫུན གྱིས རང་ཉིད ཀྱི སྲོག ཀྱང ཕུང སོང བསམ ཏེ འགྱོད་གདུངས ཚད་མེད བྱུང་ན འང བསམ་བློ སྔ གཏོང མཁས་པ ཡིན ། འགྱོད་པ ཕྱིས་ན ཕན་པ་མེད ཅེས་པ འི དཔེ་བཞིན ཕན་ཐོགས གང་ཡང མ་བྱུང་ངོ །