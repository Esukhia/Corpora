བུ་མོ སྤུན གསུམ ། གནའ་སྔ་མོ སྔ་མོ མི་ཚང ཞིག ལ ཁྱི ཞིག གིས ཚིལ་ལུ ཏོག་ཙམ ཞིག གཡར་བ རེད ། མི་ཚང དེ ས ཚིལ་ལུ འི རིན་པ ལེན་པ ར ཡོང གི རེད སྙམ ནས ཚིལ་ལུ བེད་སྤྱོད མ་བྱས་པ ར བཞག དེ་ལྟར ཡུན་རིང སྒུག ཀྱང ཁྱི དེ ཡོང་མཁན མེད་པ ས ཁོང་ཚོ འི བསམ་པ ར དེ ཁྱི དེ ཡོང གི མ་རེད བསམ ནས ཚིལ་ལུ དེ བེད་སྤྱོད བཏང་བ རེད ། ཁོང་ཚོ ཚིལ་ལུ བེད་སྤྱོད བཏང ཚར་བ དང ཁྱི དེ ཡོང ནས ང འི ཚིལ་ལུ སྐྱིན་པ འཁྱེར ཤོག ལབ་པ ས རྒན་རྒོན གཉིས ཐབས་ཤེས མེད་པ ར གྱུར ནས བུ་མོ གསུམ ཡོད་པ ལས བུ་མོ རྒན་པ དེ ཚིལ་ལུ འི རིན་ཚབ ལ ཁྱི དེ འི མནའ་མ ར སྟེར ། ཁྱི དེ རང་ཉིད ཀྱི བསམ་དོན བསྒྲུབས སྟབས དགའ ནས བུ་མོ དེ འཁྲིད དེ ཕྱིན་པ ས ཆུ ཞིག གི ཁ ར སླེབས ། ཁྱི དེ ས བུ་མོ ར ཁྱེད ང འི སྒལ་པ ར བཞོན ཤོག ལབ་པ ས བུ་མོ རྒན་པ དེ ས ཁྱོད ཁྱི ཡིན་པ ས ང ས ལོས བཞོན ཟེར ཞིང བཞོན་པ རེད ། དེ་ནས ཁོང་གཉིས རིམ་བཞིན ཕྱིན་པ ས ཁྱི དེ འི ཁྱིམ དུ སླེབས ། ཁྱི དེ ས བུ་མོ ར ཁྱེད སོང ལ ཤ ཞིག བཙོས ། སྤགས ཤིག གཡོས ནས ཁྱེད་རང བཟས ལ ང ལ འང སྟེར རོགས ཟེར་བ ས བུ་མོ དེ ས ཤ བཙོས ནས ཚང་མ བཟས རུས་པ དཀར་རྐྱང དེ ཁྱི དེ ར སྟེར་བ ས ཁྱི དེ ས སྡུག་རུས ཀྱིས བཟས ནས བསྡད ། དེ་ནས ཁྱི དེ འུ་ཐུག ཐབས་ཟད ནས བུ་མོ དེ འཁྲིད ནས བུ་མོ འི ནང ལ ལོག ཅིང ཕ་མ གཉིས ལ ང ལ བུ་མོ རྒན་པ འདི མི་དགོས འབྲིང་བ དེ སྟེར དང ལབ་པ ས ཕ་མ གཉིས ཀྱིས ཀྱང ཁྱི དེ ས བཤད་པ ལྟར བུ་མོ འབྲིང་བ དེ སྟེར ། ཁྱི དེ ས ཡང བུ་མོ འབྲིང་བ དེ འཁྲིད ནས ཕྱིན་པ ས སྔར གྱི ཆུ དེ འི ས ར སླེབས ། ཁྱི དེ ས ། ཁྱེད ང འི སྒལ་བ ར བཞོན དང ལབ་པ ས བུ་མོ འབྲིང་བ དེ ས ཁྱོད ཁྱི ཡིན་པ ས ལོས བཞོན ཟེར ཞིང བཞོན ། དེ་ནས ཁྱིམ དུ འབྱོར་བ དང ཡང སྔར་བཞིན སྨྲས་པ ས བུ་མོ འབྲིང་བ དེ ས ཀྱང བུ་མོ རྒན་པ ལྟར བྱས་པ ས ཁྱི དེ འུ་ཐུག ཐབས་ཟད དེ བུ་མོ ཆུང་བ སློང་བ ར ཕྱིན ། ཕ་མ གཉིས ནས བུ་མོ ཆུང་བ དེ བློ ས མ་བཟོད བཞིན དུ ཁྱི དེ ར སྟེར དགོས བྱུང  ། ཁྱི དེ ས དགའ་བ ཚད་མེད ཀྱིས བུ་མོ ཐ་ཆུང དེ འཁྲིད ནས ཕྱིན་པ ས སྔར གྱི ཆུ དེ འི ཁ ར འབྱོར ། ཁྱི དེ ས བུ་མོ ར སྔར་བཞིན ཁྱེད ང འི སྒལ་པ ར ཤོག ཟེར་བ ས བུ་མོ དེ ས ང ག་ཚོད ཡག་ན འང བུད་མེད རེད ལབ་བཞིན ལྷམ གཉིས་པོ སྐེ ལ གྱོན ནས རང གིས ཆུ དེ བརྒལ་བ ས ཁྱི དེ འི བསམ་པ ར བུ་མོ ཐ་ཆུང འདི རྒན་པ གཉིས ལས ཡག་པ འདུག བསམ ། དེ་ནས ཁོང་གཉིས རིམ་བཞིན ཕྱིན་པ ས ཁྱི དེ འི ཁྱིམ དུ འབྱོར ། ཁྱི དེ ས སྔར་བཞིན བཤད་པ ས བུ་མོ ས སྤགས གཡོས ཤ བཙོས ། ཁྱི དེ འི ས ར འཁྱེར ནས མཉམ དུ བཟས་པ ས ཁྱི དེ ར དགའ་བ ཚད་མེད སྐྱེས ། ཁོང་གཉིས འཚོ་བ སྐྱེལ ནས གང་འཚམ སོང་བ དང བུ་མོ དེ ར ཁྱི་ཕྲུག གསུམ སྐྱེས་པ ས ཁོང་གཉིས དགའ་སྤྲོ ཚད་མེད བྱུང  ། དེ་ནས ཉིན་ཞིག ཁྱི དེ ས བུ་མོ ར དེ་རིང ལུང་པ འི ཕུ འི འབྲོག་པ ས དཀར་ཆུ སྦྱིན་པ གཏོང་བ ས ང ཡང དེ ར དཀར་ཆུ སློང་བ ར འགྲོ གི ཡིན ཟེར་བ ས བུ་མོ དེ ཁྱེད ཕྱིན་ན ཁྱི གཞན གྱིས ཁྱི་རུབ བརྒྱབ་ཉེན ཆེ་བ ས མ་འགྲོ རོགས ། ཁྱེད་མེད་ན ང མ་བུ བཞི སུ ལ བརྟེན དགོས རེད ལབ ཀྱང ཁྱི དེ ས མ་ཉན་པ ར ཕྱིན ། དེ་ནས ཉིན་ཤས ཕྱིན ཡང ཁྱི དེ ལོག ཡོང་མཁན མེད་པ ས བུ་མོ དེ སེམས་ཁྲལ ཚད་མེད སྐྱེས ནས ཁྱི་ཕྲུག གསུམ་པོ འཁྲིད དེ ཁྱི་ཕྲུག གི ཕ འཚོལ་བ ར ཕྱིན ། བུ་མོ དེ ས ལམ་བར དུ ཁྱི འི སྤུ མཐོང་ཚད ངུ་གིན ངུ་གིན སྒྲུག་པ དང རུས་པ མཐོང་ཚད ཁྱི དེ འི རེད ཟེར ནས ངུ་གིན ངུ་གིན སྒྲུག ནས ཕྱིན་པ ས གཡོག་འཁོར གྱིས མཐའ ནས བསྐོར་བ འི རྒྱལ་བུ ཞིག དང ཐུག རྒྱལ་བུ ས བུ་མོ ངུ་གིན ངུ་གིན ཡོང་བ གཟིགས ནས མཛེས་མ འདི་འདྲ ངུ དགོས་དོན ཅི ཡོད ། ད མ་ངུ ། ང དང མཉམ དུ འགྲོ གསུངས་པ ས བུ་མོ དེ ས ། ང འི ཁྱི ཞིག ཡོད་པ དེ ཕྱི རུ ཕྱིན ནས ཡུན རིང ལོག ཡོང་མཁན མི་འདུག་པ ས ང འདི ལ ངུ་བ ཡིན ། ང ཁྱེད དང མཉམ དུ མི་འགྲོ ། ང འི ཁྱི དེ ཁྱེད ལས རྩ་ཆེ་བ ཡོད ལབ་པ ས རྒྱལ་བུ སེམས་འགུལ ཚད་མེད ཐེབས ནས ང ཁྱེད ཀྱི ཁྱི དེ ཡིན གསུངས ཤིང ཁྱི་ཕྲུག གསུམ་པོ འི སྤྱི་གཙུག ནས འཐེན་ཙམ འཐེན་ཙམ ལན གསུམ བྱས་པ ས ཁྱི་ཕྲུག དེ་དག སྲས གཉིས དང སྲས་མོ ཡིད་འོང གཅིག ལ གྱུར ། བུ་མོ སྤྲོ་བ ཚད་མེད སྐྱེས ཤིང རྒྱལ་པོ འི རྟ ལ བཞོན ནས རྒྱལ་པོ འི ཕོ་བྲང དུ ཕེབས ཤིང བཙུན་མོ འི ཁྲི ལ འཁོད ། དེ་ནས་བཟུང ཁོང གཉིས ཀྱིས འབངས མི་སེར ལ བྱམས་པ དང རྒྱལ་སྲིད ཆོས་བཞིན བསྐྱངས ཤིང སྐྱིད་པ འི འཚོ་བ རོལ་ལོ ། 