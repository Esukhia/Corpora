 ཉ་པ འི སྒྲུང ། གནའ་སྔ་མོ ཉ་པ ཞིག ཡོད་པ དེ ཆུང་མ དང མཉམ དུ རྒྱ་མཚོ འི འགྲམ གྱི ཁང་ཆུང ཐབས་ཆག ཅིག ནང སྡོད ཀྱི ཡོད་པ དང ། ཁོ གཉིས ཀྱིས ཉ བཟུང ནས འཚོ་བ སྐྱེལ གྱི ཡོད ། ཉིན་ཞིག ཉ་པ ས ཉ ཁ་ལེབ ཆེན་པོ ཞིག འཛིན ཐུབ་པ དེ ས སེམས་བཟང་ཅན གྱི ཉ་པ ལགས ། ཁྱེད ཀྱིས ང ཚེ་ཐར གཏོང རོགས གནང ། ང ནི བདུད ཀྱི མཐུ་ངན འཕོག ནས ཉ ལ གྱུར་པ འི རྒྱལ་སྲས ཤིག ཡིན ། ཁྱེད ཀྱིས ང ཚེ་ཐར བཏང་ན ། ང ས ཁྱེད ཀྱི དྲིན་ལན འཇལ ཆོག ཅེས ཉ་པ ར བཤད ། ཉ་པ སེམས་བཟང་ཅན གྱིས ཉ ཁ་ལེབ དེ རྒྱ་མཚོ འི ནང རང་འཇགས གློད ནས ལག་པ སྟོང་པ ར ཁྱིམ ལ ལོག་པ དང ། ཁོ ས ཅི་ཡང འཁྱེར མེད་པ ཆུང་མ ས མཐོང་བ ས ཚིག་པ ཟ་ཐག ཆོད་པ རེད ། ཉ་པ ས མ་རེད་ད ། ང ས ཉ ཁ་ལེབ ཆེན་པོ ཞིག འཛིན ཐུབ བྱུང ཡང ། དེ ས ནི རང་ཉིད བདུད ཀྱི མཐུ་ངན འཕོག ནས ཉ ལ གྱུར་པ འི རྒྱལ་སྲས ཤིག ཡིན ཟེར གྱིས ། བྱས་ཙང ང ས ཁོ ཚེ་ཐར བཏང་བ ཡིན ཞེས བཤད ། མོ ས བྱས་ན ཁྱོད ཀྱིས དེ ལ ཅི་འདྲ དགོས ཟེར ལབ མེད དམ ཞེས དྲིས ། ཉ་པ ས ལབ མེད ། ང ནི ཉ དེ འི ས ནས ཅི་ཡང ལེན འདོད་མེད ཞེས ཟེར ། ཆུང་མ ས ག་རེ ། ཁྱོད ཀྱིས ང་རང གཉིས ཀྱི ཁང་རུལ འདི ར ལྟོས དང ། ང ནི འདི འི ནང མུ་མཐུད སྡོད ཐུབ་པ མི་འདུག ཁྱོད ཀྱིས ཉ དེ འི སྲོག བསྐྱབས་པ ས ། ཁོ ས དྲིན་ལན མ་འཇལ་ན ག་འདྲ ཟེར ། ང་རང གཉིས ལ ཁང་པ ཆེན་པོ ཞིག དགོས ཟེར ཁོ ལ ལབ ཤོག ཅེས སྐད་ཅོར བརྒྱབ ། ཉ་པ ས ཆུང་མ འི འདོད་བློ དང འགལ མ་ཕོད་པ ར མཚོ་འགྲམ དུ ཡོང་བ དང ། མཚོ ཆུ ལྗང་ཁུ ར གྱུར ནས དེ་སྔ ནང་བཞིན དྭངས་གཙང མེད་པ རེད ། ཁོ ས མཚོ་ཁ ར ལངས ནས རྒྱ་མཚོ ར གཏད དེ ། རྒྱ་མཚོ འི ནང གི ཉ་ཆེན ཁ་ལེབ ལགས ། བདུད ཀྱི མཐུ་ངན འཕོག་པ འི རྒྱལ་སྲས ལགས ། ང ཡི ཆུང་མ དེ ཡིས ང ། ཁྱེད ལ རེ་བ ཞུ ར མངགས བྱུང ཞེས སྐད བརྒྱབ ། ཉ ཁ་ལེབ ཐོན ཡོང ནས ཁྱེད ཀྱི ཆུང་མ ས ག་རེ དགོས ཟེར གྱི འདུག གམ ཞེས དྲིས ། ཉ་པ ས མོ ས ཁྱིམ གྱི སྤྱིལ་བུ དེ ཆུང་དྲགས འདུག་པ ས ། ཁྱེད ལ ཁང་པ ངོ དྲག་ཙམ ཞིག ཞུས ཟེར གྱིས ཞེས བཤད ། ཉ་པ ཁྱིམ ལ ལོག་དུས སྤྱིལ་བུ འི འཁྲིས་ན དངོས་གནས ཁང་པ ཡག་པོ ཞིག ཡོད་པ དང ། ཆུང་མ ས འཛུམ་དཀར སྟོན བཞིན ཁོ སྒོ་ཁ ནས བསུས ཏེ སྙིང་ཉེ ལགས ། ཁང་པ འདི འི ནང གང དགོས་བ འདུག ཅེས ཁོ ལ བཤད ། ཁོ ས ཆུང་མ དང མཉམ དུ ཁང་པ འི ནང འཛུལ་བ ས ། དེ འི ནང ཚོམས་ཆེན དང ། གཟིམ་ཆུང ། གསོལ་ཐབ བཅས ཡོད་པ མ་ཟད ། གཉེར་ཚང ནང ཅ་ལག གིས བཀང ནས ཡོད་པ མཐོང་བ དང ། ཁང་པ འི རྒྱབ ཀྱི སྒོ་ར ཆུང་ཆུང ནང དུ འང ཚང ཞིང དང ཤིང་འབྲས ར་བ ཡོད ཅིང ། ད་དུང བྱ་དེ དང ཡ་ཙེ ཁྱུ ཡང ཡོད་པ རེད ། ཉ་པ ས ང དངོས་གནས སྐྱིད་པོ ཞེ་དྲག རེད བཞག ཞེས ཟེར ། ཆུང་མ ས འདི ས འགྲིག མ་སོང ། ང ས ད་དུང ག་རེ དགོས ཀྱི འདུག བལྟ གི ཡིན ཞེས ཟེར ། གཟའ་འཁོར གཅིག ཕྱིན་པ དང ། ཆུང་མ ས སྙིང་ཉེ ལགས ། ང་རང གཉིས ཀྱི ཁང་པ ཆུང་ཐག་ཆོད བྱས ། ང ནི དབུགས ཀྱང གཏོང མི་ཐུབ་པ བྱེད ཀྱིས ། ཁྱོད ཀྱིས ཡང་བསྐྱར ང་རང གཉིས ལ རྡོ ཡི ཕོ་བྲང་ཆེན་པོ ཞིག དགོས ཟེར ཉ ཁ་ལེབ ལ ལབ ཤོག ཅེས བཤད ། ཉ་པ ས དཀོན་མཆོག་མཁྱེན་ནོ ། ཁང་པ འདི ཡག་པོ འདི་འདྲ འདུག་པ ས ། ཁྱོད ཀྱིས ད་དུང རྡོ འི ཕོ་བྲང དགོས ཟེར ག་རེ བྱེད ཀངས མི ལ ཡང་བསྐྱར བསུན་པོ བཟོ གི མིན ། ཉ ཁ་ལེབ ཚིག་པ ཟ གི རེད ཅེས བཤད ། ཆུང་མ ས ཁྱོད་ཀྱི ས ཁོ འི སྲོག བསྐྱབས མྱོང ཙང ། ཁོ ས བཀའ་དྲིན བསམ་ཤེས བྱེད ཀྱི རེད ཞེས ཟེར ། ཉ་པ ས ཤིན་ཏུ མ་འདོད་པ འི ངང མཚོ་འགྲམ དུ ཡོང་བ ས མཚོ ཆུ་མགོ ཐལ་མདོག ལ གྱུར་པ མཐོང་བ རེད ། ཁོ ས མཚོ་ཁ ར ལངས ནས ། རྒྱ་མཚོ འི ནང གི ཉ་ཆེན ཁ་ལེབ ལགས ། བདུད ཀྱི མཐུ་ངན འཕོག་པ འི རྒྱལ་སྲས ལགས ། ང ཡི ཆུང་མ དེ ཡིས ང ། ཁྱེད ལ རེ་བ ཞུ ར མངགས བྱུང ཞེས སྐད བརྒྱབ ། ཉ ཁ་ལེབ ཀྱིས ཁྱེད ཀྱི ཆུང་མ ས ག་རེ དགོས ཟེར གྱི འདུག གམ ཞེས དྲིས ། ཉ་པ ས སེམས་སྡུག ངང དཀོན་མཆོག་མཁྱེན་ནོ ། མོ ས རྡོ ཡི ཕོ་བྲང ནང སྡོད དགོས ཡོད ཟེར གྱིས ཞེས བཤད ། ཉ ཁ་ལེབ ཀྱིས འོ ཡག ཁྱེད ལོག ཐད ཅིག ཁོང རྡོ འི ཕོ་བྲང ནང བསྡད ཡོད རེད ཅེས བཤད ། ཉ་པ ལོག སླེབས་དུས ཁྱིམ གྱི ཉེ་འདབས་ན རྡོའི་ཕོ་བྲང ཞིག ཡོད་པ མཐོང་བ དང ། ཆུ་མ ས འཛུམ་དཀར སྟོན བཞིན ཁོ ཕོ་བྲང ནང བསུས་པ རེད ། ཕོ་བྲང ནང འོད ཀྱིས ཁེངས་པ དང ། ས ལ ས་གདན བཏིང ཡོད ཅིང ། སྒྲོག་ཙེ འི སྟེང དུ ཨ་རག དང ཚལ གྲ་རྒྱས་པོ བསྒྲིགས ལ ། ད་དུང བྲན་གཡོག མང་པོ ཡོད་པ རེད ། ཉ་པ ས དཀོན་མཆོག་མཁྱེན་ནོ ། ང ནི ལྷ་ཡུལ དུ སླེབས་པ ནང་བཞིན འདུག འདི་ག ར འདི་འདྲ འི སྐྱིད་པ ལ ཨང ཞེས བཤད ། ཆུང་མ ས འདི ས འགྲིག མ་སོང ། ང ས ད་དུང ག་རེ དགོས ཀྱི འདུག གམ བལྟ གི ཡིན ཞེས བཤད ། ཉིན གཉིས་པ འི ཞོགས་པ ཆུང་མ གཉིད ལས སད རྗེས ཁྱོ་ག ཡར བསླངས ཏེ སྙིང་ཉེ ལགས ། ང་རང གཉིས ཡུལ འདི འི མངའ་བདག ལ གྱུར་པ བྱེད དགོས་ངེས རེད ། འོ ཏག་ཏག ཁྱོད ཀྱིས ཉ ཁ་ལེབ ལ ང་གཉིས རྒྱལ་པོ བྱེད་སྙིང འདོད ཀྱིས ཟེར ལབ ཤོག ཅེས བཤད་པ རེད །  ། ཁྱོད གད་མོ མ་སློང དང ། ང ཉ འཛིན་པ ར འགྲོ མི་དགོས་པ བྱུང་བ དག རང ལ གང་མིན ཚད ཡིན ། ཆུང་མ ས ཁྱོད རྒྱལ་པོ བྱེད འདོད མེད་ན འང ང རྒྱལ་པོ བྱེད་སྙིང འདོད ཀྱིས ། ཉ ཁ་ལེབ འཚོལ་བ ར རྒྱུགས ཤིག ཅེས བཤད ། ཉ་པ ས ཤིན་ཏུ མ་འདོད་པ འི ངང མཚོ་འགྲམ དུ ཡོང་བ དང ། དེ་དུས མཚོ་ཆུ ཐལ་སྨུག་མདོག ལ གྱུར་པ མ ཟད ། ད་དུང དྲི་ངན ཡང ཁ གི ཡོད་པ རེད ། ཉ་པ ས མཚོ་ཁ ར ལངས ཏེ ། རྒྱ་མཚོ འི ནང གི ཉ་ཆུང ཁ་ལེབ ལགས ། བདུད ཀྱི མཐུ་ངན འཕོག་པ འི རྒྱལ་སྲས ལགས ། ང ཡི ཆུང་མ དེ ཡིས ང ། ཁྱེད ལ རེ་བ ཞུ ར མངགས བྱུང ཞེས སྐད བརྒྱབ ། ཉ ཁ་ལེབ ཀྱིས བྱས་ན ཁྱེད ཀྱི ཆུང་མ ས ག་རེ དགོས ཟེར གྱི འདུག གམ ཞེས དྲིས ། ཉ་པ ས བྱ དཀའ བྱེད གཏད ངང དཀོན་མཆོག་མཁྱེན་ནོ ། མོ ས རྒྱལ་པོ བྱེད དགོས ཡོད ཟེར གྱིས ཞེས བཤད ། ཉ ཁ་ལེབ ཀྱིས འོ ཡག ཁྱེད ལོག ཕེབས ཤིག ཁོང རྒྱལ་མོ ར གྱུར ཡོད རེད ཅེས བཤད ། ཉ་པ ཁྱིམ དུ སླེབས་དུས ཕོ་བྲང དེ ནི སྔ་མ ལས ཆེ་བ ར གྱུར ཡོད་པ དང ། སྒོ་ཁ ར སྲུང་དམག ལངས བསྡད ཡོད་པ རེད ། ཁོ འི ཆུང་མ གསེར དང རྡོ་རྗེ་ཕ་ལམ ལས གྲུབ་པ འི གསེར་ཁྲི འི སྟེང བསྡད ཡོད ཅིང ། གསེར གྱི ཞྭ་མོ གྱོན་པ དང ། ཞི་དྲག བློན་ཆེན གྱིས མཐའ ནས བསྐོར ཏེ ལངས བསྡད ཡོད་པ རེད ། ཉ་པ ས སྙིང་ཉེ ལགས ། ཁྱེད རྒྱལ་མོ བྱེད རྒྱུ བྱུང ངམ ཞེས དྲིས ། ཆུང་མ ས བྱེད རྒྱུ བྱུང ། ང རྒྱལ་མོ བྱེད རྒྱུ བྱུང ། ག་རེ ། འདྲ་པོ མི་འདུག གམ ཞེས ཟེར ། ཉ་པ ས ད་ཆ ཁྱོད ཀྱི བསམ་འདུན ལྷུན གྱིས གྲུབ་པ ས ། ཁྱོད ཀྱི འདོད་པ ཁེངས སོང ངམ ཞེས བཤད ། རྒྱལ་མོ ས སེམས་པ གཡོ བཞིན ཁེངས མ་སོང ། ང རྒྱལ་མོ བྱེད རྒྱུ བྱུང ཡང རྒྱལ་མོ ལས དབང་ཤུགས ཆེ་བ གཞན་དག ཡོད་པ འི རྐྱེན གྱིས ད་ཆ ང དེ་བས མ་སྐྱིད་པ ར གྱུར སོང ། ཁྱོད ཀྱིས ཉ ཁ་ལེབ ལ ང གོང་མ བྱེད དགོས ཡོད ཟེར ལབ ཤོག ཅེས བཤད ། ཉ་པ ས དཀོན་མཆོག་མཁྱེན་ནོ ། ད་ཆ ང ནི ཉ ཁ་ལེབ འཚོལ་བ ར འགྲོ ཕོད་པ མི་འདུག མ་གཞི ནས གོང་མ རེ་རེ འི མངའ་ཞབས སུ རྒྱལ་ཁབ ཧ་ཅང མང་པོ ཡོད་པ ས ། དེ ནི འགྲུབ ཐབས བྲལ་བ ཞིག རེད ཅེས བཤད ། ཆུང་མ ས ཁྱོད ག་རེ ཟེར གྱི ཡོད ། ང ས བལྟས་ན མི་འགྲུབ་པ འི བྱ་བ ཅི་ཡང་མེད ། ཁྱོད ཀྱིས ང འི འདོད་བློ དང འགལ ཕོད དམ ཞེས བཤད ། ཉ་པ ཧང ཡང སངས ལ ཞེད ཀྱང ཞེད ནས ། མཚོ་འགྲམ དུ ཡོང དགོས བྱུང་བ དང ། དེ་དུས མཚོ་ཆུ ནག་པོ ར གྱུར་པ ལང་ལོང འཕྱུར བཞིན ཡོད ། ཉ་པ ས མཚོ་ཁ ར ལངས ཏེ ། རྒྱ་མཚོ འི ནང གི ཉ་ཆེན ཁ་ལེབ ལགས ། བདུད ཀྱི མཐུ་ངན འཕོག་པ འི རྒྱལ་སྲས ལགས ། ང ཡི ཆུང་མ དེ ཡིས ང ། ཁྱེད ལ རེ་བ ཞུ ར མངགས བྱུང ཞེས སྐད བརྒྱབ ། ཉ ཁ་ལེབ ཀྱིས བྱས་ན ། ཁོང གིས ད་དུང ག་རེ དགོས ཟེར གྱི འདུག གམ ཞེས དྲིས ། ཉ་པ ས ངོ་གནོང་གནོང ངང མོ ད་ཆ སྨྱོ ནས གོང་མ བྱེད དགོས ཡོད ཟེར གྱིས ཞེས བཤད ། ཉ ཁ་ལེབ ཀྱིས འོ ཡག ཁྱེད ལོག ཕེབས ཤིག ཁོང གོང་མ ར གྱུར ཡོད རེད ཞེས ཟེར ། ཉ་པ ཁྱིམ དུ སླེབས་དུས ། འཇམ་ཤ བཏོན་པ འི རྡོ་ཀ་མ་རུ་པ ལས གྲུབ་པ འི ཕོ་བྲང དེ་བས ཆེ་བ ཞིག མཐོང་བ དེ འི ཚོམས་ཆེན ནང གོང་མ འི ཕོ་བྲང གི བློན་ཆེན གྱིས ཁེངས་པ དང ། ཁོ འི ཆུང་མ ནི གསེར་ཁྲི མཐོན་པོ འི སྟེང་ན བསྡད ཡོད ཅིང ། མགོ ལ མཐོ་ཚད སྤྱི་ཁྲེ གཉིས ཡོད་པ འི གསེར གྱི ཞྭ་མོ གྱོན ལ ། སྐུ་སྲུང་བ ས མཐའ ནས བསྲུང བཞིན ཡོད་པ རེད ། ཉ་པ ས མདུན དུ བཅར ནས ཆུང་མ ར བཀྲ་ཤིས་བདེ་ལེགས ཞུས ཀྱང ། མོ ས ནི སྤོ་བོ ། གོང་མ བྱས་ན སྐྱིད་པོ ཞེ་དྲག འདུག སྟེ ། ང ས བྱས་ན དེ་ལས ཀྱང བློ་ཡིད ཚིམས་པ འི བྱ་བ ཡོད རེད བསམ གྱིས ། ང ཆོས ཀྱི གོང་མ བྱེད་སྙིང འདོད ཀྱིས ཞེས ཟེར ། ཉ་པ ས དཀོན་མཆོག་མཁྱེན་ནོ ། འདི་འདྲ འགྲུབ ཐབས ག་ལ ཡོད ། འཛམ་བུ་གླིང ལ ཆོས ཀྱི གོང་མ གཅིག ལས ཡོད མ་རེད་ད ཞེས སྐད ཤོར་བ རེད ། གོང་མ ས ཁྱོད ལོ ཆེ རུ ཆེ རུ ཕྱིན་ན ལྐུགས སུ ལྐུགས སུ འགྲོ གི འདུག ཉ ཁ་ལེབ ཀྱིས ང གོང་མ བྱེད དུ འཇུག ཐུབ་དུས ། ང ཆོས ཀྱི གོང་མ ཡང བྱེད དུ འཇུག ཐུབ ཀྱི རེད ། ཁྱོད ང འི ཁྱོ་ག ཡིན་རུང ། ང འི འདོད་བློ དང འགལ ཆོག གི མ་རེད ། མགྱོགས་པོ རྒྱུགས ཞེས ཟེར ། ཉ་པ འཁྲུག་འཁྲུག འདར བཞིན མཚོ་འགྲམ དུ ཡོང་བ དང ། སེམས་པ ཤིན་ཏུ མ་བདེ་བ ར གྱུར ཅིང ། མཚོ་ངོས སུ འཇིགས་རུང རྦ་ཀློང དྲག ཏུ འཕྱུར ཡོད ། ཁོ ས མཚོ་ཁ ར ལངས ནས ། རྒྱ་མཚོ འི ནང གི ཉ་ཆེན ཁ་ལེབ ལགས ། བདུད ཀྱི མཐུ་ངན འཕོག་པ འི རྒྱལ་སྲས ལགས ། ང ཡི ཆུང་མ དེ ཡིས ང ། ཁྱེད ལ རེ་བ ཞུ ར མངགས བྱུང ཞེས སྐད བརྒྱབ ། ཉ ཁ་ལེབ ཀྱིས བྱས་ན ཁོང གིས ད་དུང ག་རེ དགོས ཟེར གྱི འདུག གམ ཞེས དྲིས ། ཉ་པ ས རྒྱལ་མོ དེ འི སྙིང ལ གདོན ཞུགས་པ འདྲ ། མོ ས ཆོས ཀྱི གོང་མ བྱེད དགོས ཟེར གྱིས ཞེས བཤད ། ཉ ཁ་ལེབ ཀྱིས ཁྱེད ལོག ཅིག ཁོང ཆོས ཀྱི གོང་མ ར གྱུར ཡོད རེད ཅེས ཟེར ། ཁོ ལོག ཡོང་དུས གནམ་བདག་ཆོས་ལུགས ཀྱི ཆོས་ཁང ཧ་ཅང ཆེན་པོ ཞིག མཐོང་བ དང ། ཁོ འི ཆུང་མ དེ་བས མཐོ་བ འི གསེར་ཁྲི འི སྟེང བསྡད ནས གསེར གྱི ཞྭ་མོ གསུམ བརྩེགས གྱོན ཡོད་པ རེད ། ཁོ ས མདུན ལ ཕྱིན ནས ཆུང་མ ར བཀྲ་ཤིས་བདེ་ལེགས ཞུ་དུས མོ ནི རི་བོ བཞིན དུ ལྷིང་ངེར གནས ། བརྩེ་བ འི ཆོས ཀྱི གོང་མ མཆོག ད་ཆ ཁྱེད ཐུགས ཡིད་ཚིམས སོང ངམ ། ཆོས ཀྱི གོང་མ ས ཡིད་ཚིམས མ་སོང ། ང ས ད་དུང ག་རེ དགོས ཀྱི འདུག བལྟ གི ཡིན ཞེས བཤད ། ཁོ་གཉིས ཉལ་ཁྲི ར འཁོད དེ ངལ གསོ་དུས མོ ནི འདོད་རྔམས ཀྱིས སེམས་པ རབ་ཏུ འཁྲུག་པ ར གྱུར ཏེ གཉིད གཏན ནས མ་ཁུག་པ ར བསམ་བློ གཏོང བཞིན གཏོང བཞིན ཉི་མ ཤར ། དེ་དུས མོ ལ ག་རེ དགོས ཀྱི ཡོད་པ གློ་བུར གསལ་བ ར གྱུར ནས ། ང ས ཉིམ དང ཟླ་བ འི ཁ་ལོ སྒྱུར མི་ཆོག་པ ཅི ཡོད སྙམ ། མོ ས ཁྱོ་ག གཉིད ལས བསླངས ཏེ མགྱོགས་པོ ཉ ཁ་ལེབ ལ ང ས དཀོན་མཆོག བྱེད དགོས ཡོད ཟེར གྱིས ཟེར ལབ ཤོག ཅེས བཤད ། ཉ་པ ས ཁྱོད ག་རེ ཟེར གྱི ཡོད ། ཁྱོད དངོས་གནས སྨྱོ གི འདུག གམ ཞེས ཟེར ། ང དཀོན་མཆོག བྱེད ཀྱི ཡིན ། ང ས དཀོན་མཆོག བྱས ནས འཇིག་རྟེན འདི འི བྱ་དངོས ཐམས་ཅད ཀྱི ཁ་ལོ སྒྱུར གྱི ཡིན ། ང ས ཉི་མ དང ཟླ་བ ང འི བཀོད་འདོམས ལ ཉན དུ འཇུག གི ཡིན ། མགྱོགས་པོ རྒྱུགས ཤིག ང འི སེམས་པ རབ་ཏུ འཁྲུག སོང ། ང དཀོན་མཆོག བྱེད འདོད ཧ་ཅང ཆེན་པོ འདུག སྙིང་ཉེ ལགས ། ཁྱོད ལ གང དགོས ཚང་མ རག ཟིན་པ ས ། དཀོན་མཆོག བྱེད འདོད ཀྱི བསམ་བློ དེ་འདྲ མ་གཏོང ཞིག དེ ནི རྩ་བ ནས འགྲུབ ཐབས མེད་པ ཞིག རེད ། མོ འི མིག ལས ཁྲོས་པ འི མདངས ཤིག མངོན་བཞིན མི་འགྲུབ བྱ་བ ཅི་ཡང་མེད ། ང ནི ཐམས་ཅད ནུས་པ འི བདག་ཉིད དཀོན་མཆོག ལ འགྱུར ཆེད མགྱོགས་པོ རྒྱུགས ཤིག ང ནི བསྒུག ནས སྡོད འདོད་མེད ཅེས བཤད ། ཉ་པ ས དོར་མ གོན གྱིན འཁྱར་རེ འཁྱོར་རེ འི ངང མཚོ་འགྲམ ལ ཕྱིན །  ། མཚོ་ངོས སུ རྦ་རླབས ནག་པོ དྲག ཏུ འཕྱུར་བ དང ། ལྦུ་བ སྐྱུག་བྲོ་པོ འཕྱུར ཞིང ། ཁོ ས མཚོ་ཁ ར ལངས ནས ། རྒྱ་མཚོ འི ནང གི ཉ་ཆེན ཁ་ལེབ ལགས ། བདུད ཀྱི མཐུ་ངན འཕོག་པ འི རྒྱལ་སྲས ལགས ། ང ཡི ཆུང་མ དེ ཡིས ང ། ཁྱེད ལ རེ་བ ཞུ ར མངགས བྱུང ཞེས སྐད བརྒྱབ ། ཉ ཁ་ལེབ ཀྱིས བྱས་ན ། ཁོང གིས ད་དུང ག་རེ དགོས ཟེར གྱི འདུག གམ ཞེས དྲིས ། ཉ་པ ས རྒན་མོ སྨྱོན་མ དེ ས ནི དཀོན་མཆོག བྱེད དགོས ཡོད ཟེར གྱིས ཞེས བཤད ། ཁྱེད ལོག ཕེབས ཤིག ཁོང སྔར་བཞིན ཁྱེད ཀྱི ཁང་ཆུང ཐབས་ཆག དེ འི ནང བསྡད ཡོད རེད །  ། བཟའ་ཚང དེ གཉིས ལ འཕོ་འགྱུར ཆེན་པོ དེ་འདྲ བྱུང རྗེས དུས་ད་ལྟ འང ཁང་ཆུང ཐབས་ཆག དེ འི ནང བསྡད ཡོད་པ རེད ། 