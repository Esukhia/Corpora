༄༅ ། །སྟག རྟ སྦྲུལ ལྕག གནའ་སྔ་མོ ཞིག ལ ། ས་ཆ ཞིག་ན ཤིན་ཏུ དབུལ བོ འི མ་བུ གཉིས ཡོད ། ཨ་མ ས ས དེའི ཁྱིམ་ཚང ཕྱུག་པོ ཞིག ལ གཡོག་བྱས ནས མ་བུ གཉིས་ཀ འི འཚོ་བ སྐྱེལ ། ཉིན་ཞིག ཁྱིམ་ཚང ཕྱུག་པོ དེས བུ ཞིག བཙས་པ འི བཙས་སྟོན རྒྱ་ཆེན བཤམས་པ འི སྟོན་སྐལ ལ ཁོ་མོ ར ཡང ལུག་ཤ རློན་པ ཉུང་ངུ ཞིག བྱིན ། ཁོ་མོ དགའ་དྲགས ཕྱིར ཁྱིམ དུ ལོག་རྗེས རང་གི བུ ལ ཤ་ཚོད ཀྱི ཁ་ཞིམ ལས ནས ཐབ་ཀ འི ཐལ འོག ཏུ བསྲེགས ། མ་བུ གཉིས་ཀ དགའ བཞིན གོ་ཁ ནས ཚོད་མ ནམ འཚོས ལ རེ་སྒུག བྱེད ཀྱིན བསྡད་པ དང ཤ་ཚོད འཚོས་པ འི དྲི་ཞིམ་འཐུལ་བ དང མཉམ་དུ བུ་ཆུང གིས སེམས ཀྱི དགའ་བ གནོན མ་ཐུབ་པ ར ཐལ འོག ལ མེ་དཀྲུག གིན དཀྲུག གིན ཡང་དང་ཡང་དུ ཨ་མ ཨ་མ ། ནང གི འདི ངར ཨང ཞེས བཤད ། སྐབས་དེ ར ། སྟག ཅིག གིས སྒོ་ཁ ན ཁྱིམ དུ བལྟས འདུག་པ ཨ་མ ས མཐོང་ན ས རང་དབང་མེད་པ ར འོ ཡ ། ཨ་མ འི གཅེས་ཕྲུག ལོ་ལོ ། ནང གི འདི ངར མོད ཀྱང༌  ། སྒོ་ཁ འི གན ཡང ངར གི རེ ཞེས ལན བཏབ ། བུ་ཆུང གིས ཨ་མ ས རང་ཉིད རྒྱུན་དུ ཞོན་པ འི རང ཚང གི གཡག ཐོང གཅིག་པུ དེ་ལ ཟེར་བ རེད སྙམ ནས རྒྱུག ཐེངས་གཅིག གིས སྟག རྒྱབ ལ ཞོན ། སྟག གིས ཅི བསམ འདི བསམ མེད་པར རང་གི རྒྱབ ལ མཆོངས མཁན དེ དབུལ བོ འི བུས བཤད་པ འི ནང གི ངར་བ དེ ཡིན ལ ། རང་ཉིད འདུལ་བ ར འོངས་པ རེད སྙམ ནས ཅི་ཡིན་འདི་ཡིན མ་ཤེས་པ ར སྐྲག་མ་དངངས ཀྱིས ཕྱིར མཆོངས ནས བྲོས ། བུ་ཆུང གིས སྟག ཅིག ཡིན་པ ཤེས རྗེས ཤིན་ཏུ སྐྲག ནས ཀི འདེབས ཀྱིན རང་དབང་མེད་པ ར ས ལ ལག ཉོབ བྱས ། ལག ཉོབ བྱས་ནས ལག་ཏུ སྦྲུལ ཞིག འོངས ། འཇིགས་དྲགས ལག་ཏུ ཅི་ཞིག འོངས་པ འང མ་ཚོར་བ ར རང་དབང་མེད་པ ར སྦྲུལ དེ ལག་ཏུ དམ་པོ ར བཅིངས ། སྟག གིས རང་གི རྒྱབ ཀྱི ངར་བ དེས སྦྲུལ གྱི ལྕག ཅིག བཟུང་བ མཐོང་ན ས དཔའ སྦྲུལ་ཐོགས ཤིག ལ འགྲན་ཡ ཡོད མི་སྲིད སྙམ བཞིན སྲོག་བསྡོས ནས བྲོས་བྲོས མཐར གློ་བ གས ནས ཤི འོ །  ། མ་གཞི ར ཟླ འགའ འི སྔོན ལ ས དེར གར འོང མི་ཤེས་པ འི སྟག ཅིག འོངས ནས བསྟུད མུར མི ལྔ་དྲུག ཅིག ཟོས ཀྱང ཐག ཉེ་རིང ཀུན་ཏུ དེ འདུལ ཐུབ་མཁན ཞིག མ་བྱུང༌  ། དེས ཀུན འཇིགས ཏེ ས་རུབ མ་ཐག སྡེ་མི ཡོངས ཀྱིས རྒྱ་སྒོ དམ་པོ ར བརྒྱབ ནས སྒོར འབུད ཐུབ་མཁན གཅིག ཀྱང མེད ། ཡིན་ཡང༌  ། དབུལ་བོ མ་བུ དེ་ལ འཛུལ ས འི ཁང་རལ ཙམ་ལ ས རྒྱ་སྒོ མེད ཕྱིར ། ཀུན དང འདྲ་བ ར སྟག འགོག་ཐབས་མེད་པ རེད ། ཀུན གྱིས དབུལ བོ འི བུ ཡིས སྟག ལ ཞོན ཞིང སྦྲུལ གྱི ལྕག ཐོགས ནས སྡེ་མི འི ཚེ་སྲོག ལ གནོད་པ འི གཅན་གཟན གཏུམ་པོ དེ བསད་པ མཐོང་ན ས དཔའ་བོ ར བཀུར ཞིང སྟག རྟ སྦྲུལ ལྕག ཅེས མཚན་སྙན ཕྱོགས་ཕྱོགས སུ ཁྱབ ། རྗེས་སུ དབུལ བོ འི བུ ནར་སོན་པ ན ཀུན གྱིས སྡེ་བ འི དཔོན་པོ ར བསྐོས ཤིང༌  ། བུ་ཆུང དེ་ཡང དཔའ་སྟོབས འཛོམས ཤིང བློ་གྲོས ལྡན་པ ཞིག ཏུ འཚར་ལོངས བྱུང་བ ས ། མ་བུ གཉིས་ཀ ས བདེ ཞིང སྐྱིད་པ འི འཚོ་བ རོལ ཐུབ་པ ར གྱུར ། གྲོགས་པོ ཆུང་ཆུང ཚོ ། གནའ་གཏམ འདི འི ནང གི དབུལ་པོ འི བུ ཡིས ཅི་ཡིན་འདི་ཡིན མ་ཤེས་པ ར སྡེ་མི འི སྲོག ལ གནོད་པ འི གཅན་གཟན སྟག དེ བཏུལ་བ ས ། ཀུན གྱིས དཔའ་བོ ར བཀུར་བ དེ་ནས་བཟུང ཁོ འི མི་ཚེ དང འཚོ་བ ར འགྱུར་ལྡོག ཆེན་པོ བྱུང༌  ། དེ་ཡང མི ལ་ལ ས དེ ནི སྟབས་འགྲིག ནས བྱུང་བ སྟེ ། ལྟོས་བཅས ཀྱི དབང དུ བྱུང་བ ལས དབུལ་པོ འི བུ འི དཔའ་རྟགས མ་རེད ཅེས སྨྲ ཡང སྲིད ། ཡིན་ཡང དབུལ་པོ འི བུ ཡིས གོ་སྐབས་དེ དང བསྟུན་ནས རང་གི དགེ་མཚན འདོན་པ དང བརྩོན་པ འི ཆུ་བོ མ་བཏང ཚེ དེ་ཡང དཔའ ཞིང མཛངས ལ བློ་གྲོས ཀྱིས ཕྱུག་པ འི སྡེ་དཔོན བཟང་པོ ཞིག ཏུ མི་འགྱུར་བ འི ངེས་པ མེད ། རྒྱུ་མཚན ནི ། མི ཞིག གི བྱ་བ ལེགས་འགྲུབ འབྱུང་བ ར སྐབས ལ་ལ ར གོ་སྐབས དང འཕྲད རྒྱུ ཡང ཤིན་ཏུ གལ་ཆེ ལ ། གོ་སྐབས དང འཕྲད ཚེ དེ འཛིན མཁས་པ ར བྱ་རྒྱུ ཡང ཤིན་ཏུ གལ་ཆེ འོ ། །