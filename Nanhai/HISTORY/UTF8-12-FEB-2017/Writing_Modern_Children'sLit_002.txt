བུ་མོ ལྷ་རིས ། སྔོན་ཆད ཞིག ལ ། སྡེ་བ ཞིག་ན དབུལ་པོ མ་སྨད གཉིས ཡོད ། བུ་མོ འི གཟུགས་བྱད མཛེས་པ ལྷ ལས ལྷག་པ ས མིང ལ འང བུ་མོ ལྷ་རིས ཟེར ལ ། བུ་མོ ལྷ་རིས ནི གཤིས་རྒྱུད འཇམ་པ དང སྙིང་རྗེ ཆེ ལ ཆོས ལ དགའ་བ ཞིག ཡིན ། ས་ཆ དེ་ན ཁྱིམ་ཚང ཕྱུག་པོ རྒྱུ་སྟོབས ཆེ ཞིང ཁ བཙན་པ ཞིག ཡོད་པ ལ བུ དོན་གྲུབ ཟེར་བ ཞིག ཡོད ། ཁྱིམ་ཚང ཕྱུག་པོ དེ ས བུ་མོ ལྷ་རིས རང གི བུ དོན་གྲུབ ལ མནའ་མ ར བློ ར བབས ཏེ ། བུ་མོ ལྷ་རིས མི་འཐད ཀྱང རྒྱུ་ཤེད དང དབང་ཤེད གཉིས་ཀ བཀོལ ནས བུ་མོ་ཚང ལ ལུག བརྒྱ དང ནོར བརྒྱ བྱིན ཏེ བུ་མོ ལྷ་རིས བཙན གྱིས མནའ་མ ར བླངས ། ཕྱུག་པོ་ཚང གིས བུ་མོ ལྷ་རི འི མཛེས་པ འི སྐྱེས་གཟུགས བློ ར བབས ཀྱང ཁྱིམ་ཚང དབུལ་པོ འི བུ་མོ ཡིན་པ ར མཐོང་ཆུང བྱས ནས ཉིན་རེ ར གཡོག་མོ ཞིག དང འདྲ་བ ར ལས་ཀ བཅོལ ཞིང ནང སྒོས སུ ཨ་ནེ དང སྙེ་མོ གཉིས་ཀ ས ཉིན་རེ ར མནར་གཅོད སྣ དགུ བཏང༌  ། དང་ཐོག སྐྱེས་པ དོན་གྲུབ ཅུང བྱམས མོད ། ཨ་ནེ དང སྙེ་མོ གཉིས་ཀ ས ཕྲ་མ མང་པོ བཅུག་པ ས ཕྱིས སུ ཁོ ཡང བུ་མོ ལྷ་རིས ལ སྡང་བ ར གྱུར ནས གཅར་རྡུང བྱེད ། ཉིན་ཞིག གི ནངས་མོ ། སྙེ་མོ ས ཁོག ལ ངན ཞིག དྲན ནས སྲུ་མོ ལྷ་རིས ལ ། སྲུ་མོ སྲུ་མོ ། དེ་རིང ངེད་གཉིས བུད་ཤིང འཐུ་བ ར འགྲོ ཟེར ། ནམ་རྒྱུན ལས་ཀ སྤུ་ཙམ ཡང མི་ལས་པ ར དེ་རིང བློ་བུར དུ བུད་ཤིང འཐུ་བ ར འགྲོ ཟེར་བ ཅི་དྲན མི་ཤེས མོད ། བུ་མོ ལྷ་རི ས མིན ཟེར མ་ཕོད་པ ར སྙེ་མོ དང མཉམ དུ རི་མགོ ར བུད་ཤིང འཐུ་བ ར སོང༌  ། ཁོ་མོ གཉིས རི་མགོ ར ཐོན རྗེས སྙེ་མོ ན་རེ ། སྲུ་མོ སྲུ་མོ ། ངེད་གཉིས ཀྱིས རེ་མོས སྒོས བུད་ཤིང འཐུ ། སྔ་དྲོ ང གཉིད ལོག ཁྱོད ཀྱིས བུད་ཤིང འཐུས ། ཕྱི་དྲོ ཁྱོད གཉིད ང ཡིས བུད་ཤིང འཐུ ཟེར ། བུ་མོ ལྷ་རིས ལ་ལུང ཀུན ནས བུད་ཤིང བཏུས ཤིང ཉི་མ དྲོས་ཇ ཡོལ ནས བུད་ཤིང ཁུར་པོ ཆེ་བ ཞིག རྙེད ། སྙེ་མོ སད རྗེས བུ་མོ ལྷ་རིས བཏུས་པ འི བུད་ཤིང ཁུར་པོ འཁུར ནས བུ་མོ ལྷ་རི ར ཁ་ཡ ཡང མི་བྱེད་པ ར ཡུལ དུ ལོག སོང༌  ། བུ་མོ ལྷ་རིས ཡང ལ་ལུང ཀུན ནས བུད་ཤིང ཁུར་པོ ཞིག བཏུས ། དེ་དུས ཉི་མ ནུབ ནས སྨག་རིམ འཐིབས སོང༌  ། བུ་མོ ལྷ་རི ས བུད་ཤིང ཁུར་པོ ཁུར ནས མྱུར དུ ཡུལ ལ ལོག་པ འི ལམ ལ ཆས ། འཇིག་རྟེན ཧྲིལ་པོ སྟོང་འཇགས་སེ བསེར་བུ རླུང གི འུར་སྒྲ ངང ཐག་རིང གཙང་ཆུ འི བཞུར་སྒྲ ། དེ་མིན ཁྱི འི ཟུག་སྒྲ འགའ་རེ མ་གཏོགས ཅི་ཡང ཐོས་རྒྱུ མེད་པ ར གནམ་ས གཉིས་ཀ ལྷག་པ ར ཡངས་ཤིང སྟོང་བ འི སྣང་བ ཞིག སྟེར ། བུ་མོ ལྷ་རིས རང་ཁྱིམ གྱི སྒོ་ཁ ར སླེབས་དུས ། རང་ཁྱིམ གྱི རྒྱ་སྒོ ཉིས་སྒོ་མ ཆེན་མོ དེ དམ་པོ ར བརྒྱབ འདུག ཁོ་མོ ས ཨ་ནེ ལོ་ལོ སྒོ ཞིག ཕྱེས ཟེར་བ་ན ། ནང དུ གྲགས་འགུལ ཅི་ཡང་མེད ། མ་གཞི ར ། སྙེ་མོ ས བུ་མོ ལྷ་རིས བཏུས་པ འི བུད་ཤིང ཁུར ནས ཡུལ དུ བསླེབས རྗེས ། རང གི ཕ་མ དང ཕུ་བོ དང བཅས་པ ར སྲུ་མོ ས བུད་ཤིང མི་འཐུ་བ ར རི་མགོ ནས གཉིད འདུག ཅེས མི་སྙན་པ འི སྐད་ཆ མང་པོ ས ཕྲ་མ བཅུག་པ ས ཁོ་མོ ཁྱིམ དུ འོང མ་བཅུག་པ རེད ། བུ་མོ ལྷ་རི ས ཡུན་རིང ལ སྒོ བརྡུངས ཀྱང མ་ཕྱེ་པ ས ཡིད ཤིན་ཏུ སྐྱོ་བ ར གྱུར ། ཁོ་མོ ས སླར་ཡང སེམས་སྡུག་པ འི ངང༌  ། གནམ གྱི སྐར་མ ཁྲ་ཆིལ་ཆིལ ། །ས་ན མེ་ཏོག ཞོ་ལོ་ལོ ། །ཨ་ནེ ལོ་ལོ སྒོ ཞིག ཕྱེས །  ། སྔ་དྲོ བུད་ཤིང སྙེ་མོ ར བཏུས ། །ཕྱི་དྲོ བུད་ཤིང ལྷ་རི ར བཏུས །  ། ཡོང འཕྱི་བ འི རྒྱུ་མཚན དེ་ལྟར ཡིན ། །ཨ་ནེ ལོ་ལོ སྒོ ཞིག ཕྱེས །  ། ཞེས ཞུ་བ བྱས ཀྱང ཁོ་མོ ར སྒོ མ་ཕྱེ ། དགུང་སྔོན དབྱིངས སུ སྐར་མ འི ཚོགས ཀྱིས སྐྱོ་སྡུག གི འོད་ལམ་ལམ འཕྲོ་བཞིན ཁུ་སིམ་མེ ར བུ་མོ ལྷ་རིས ལ ལྟ་བཞིན མཆིས ལ ། ས་ཁ འི རྩི་ཤིང དང མེ་ཏོག ཡོད་དོ་ཅོག བསེར་བུ རླུང གི བརྙས་བཅོས མ་བཟོད་པ ར འུ་ཐུག་པ འི མགོ་བོ ལྡེམ་ལྡེམ དུ གཡོ་བཞིན གདའ ། ཐག་རིང ནས ཁྱི་རྒན ཞིག གིས སེམས་སྡུག་པ འི ཟུག་སྐད ཅིག བསྒྲགས འོངས ། བུ་མོ ལྷ་རི ས སླར་ཡང ཡིད་མུག་པ འི སྐྱོ་གདུང དང བཅས མ་ཎི འི དབྱངས ལ བཀུག ནས རང གི སྐྱེས་པ དོན་གྲུབ ལ ། མ་ཎི་པད་མེ་ཧྰུཾ། ། དོན་གྲུབ ལོ་ལོ སྒོ ཞིག ཕྱེས ། །མ་ཎི་པད་མེ་ཧྰུཾ ། །གནམ གྱི སྐར་མ ཁྲ ཆིལ་ཆིལ ། མ་ཎི་པད་མེ་ཧྰུཾ ། །ས ཡི མེ་ཏོག ཞོ ལོ་ལོ ། །མ་ཎི་པད་མེ་ཧྰུཾ ། །སྔ་དྲོ བུད་ཤིང སྙེ་མོ ར བཏུས ། །མ་ཎི་པད་མེ་ཧྰུཾ ། །ཕྱི་དྲོ བུད་ཤིང ལྷ་རི ར བཏུས ། །མ་ཎི་པད་མེ་ཧྰུཾ ། །ས རུབ་པ འི རྒྱུ་མཚན དེ་ལྟར ཡིན ། མ་ཎི་པད་མེ་ཧྰུཾ ། །དགུན་གསུམ གྲང་ངར གྲི ལས རྣོ ། །མ་ཎི་པད་མེ་ཧྰུཾ ། །ལྷ་རི འི རྐང་ལག ཕྱིད ནས ཐལ ། །མ་ཎི་པད་མེ་ཧྰུཾ །  ། དོན་གྲུབ ལོ་ལོ སྒོ ཞིག ཕྱེས ། །མ་ཎི་པད་མེ་ཧྰུཾ ། །ཞེས ཞུ་བ ཇི་ལྟར བྱས ཀྱང སྒོ མ་བྱས ། རྒྱང་རིང གནམ གྱི མཐའ ནས དཀར་གསལ་ལེ ར སྐྱ་མདའ ཤར འོང ། བུ་མོ ལྷ་རིས ཡིད་ཆད སེམས་ཕམ ནས མ་བུ་མོ ཞིག གི སྐྱེས་པ བླངས་ཚེ ། ཅི་འདྲ འི སྐྱོ་བ ལ ། འཁོར་བ སྡུག་བསྔལ གྱི རྒྱ་མཚོ ཟེར་བ ཅི འི མ་བདེན ། ཁྱིམ བཟའ་ཚང འདི ལ འང སྙིང་པོ་ཞིག་མེད ། ང ལ ད་ལྟ འགྲོ་ས འི ཁུང ཞིག ཀྱང མེད་པ ར གདའ ། ད་ནི བུ་མོ ང ཡིས ཆོས ཤིག བྱེད་པ ལས འོས་མེད ཕྱིར ། བུ་མོ ང ཡིས ཆོས ཤིག བྱེད ཅིང  ། ཆོས ཤིག བྱེད་པ དབུས ལ འགྲོ སྙམ ནས ། ཡིད གཏིང ནས སྐྱོ་བཞིན ཡང མ་ཎི་པད་མེ་ཧྰུཾ ། འཁོར་བ ཁབ ཀྱི རྩེ་མོ་ན །  ། བདེ་བ སྐད་ཅིག ཡོད མ་ཡིན ། །འཁོར་བ འི ཁྱིམ ལ སྙིང་བོ་མེད ། །བཟའ་ཟླ འི ཁོ་ཐག གཏིང ནས ཆོད ། །བུ་མོ ང ཡིས ཆོས ཤིག བྱེད ། །ཆོས ཤིག བྱེད་པ ར དབུས ལ འགྲོ ། །མཛོ་མོ དཀར་མོ རྭ་ཡས་མ ། །བུ་མོ ར བསྡོངས ནས དབུས ལ འགྲོ ། །དབུས ལ འགྲོ དང ཆོས ཤིག བྱེད ། །མ་ཎི་པད་མེ་ཧྰུཾ ། །ཞེས བླངས་པ ས ། བུ་མོ ལྷ་རིས གནས ལ ཡོང་དུས ཁྱེར འོངས་པ འི རྫོངས་སྐལ མཛོ་མོ དཀར་མོ རྭ་ཡས་མ བུ་མོ ལྷ་རིས ལ ཤིན་ཏུ དུངས་པ ཞིག ཡོད་པ དེ ས རྭ་གཡུག ཅིག བྱས ནས བུ་མོ ལྷ་རི འི གནས་ཡུལ་ཚང གི བརྗིད ཅིང ཆེ་བ འི རྒྱ་སྒོ ཁྲོག་སེ རྫོགས ཏེ ། མུན་པ འི ཡོལ་བ འབྱེད་པ འི སྐྱ་རེངས ཀྱི འོད་སྣང འཛིན་མ ར འཁྱུད་པ དང མཉམ དུ བུ་མོ ལྷ་རིས ཁུར ནས དབུས་ཕྱོགས སུ ཕྱིན སོང༌ །བུ་མོ ལྷ་རི འི ཨ་མ ས བུ་མོ དབུས་ཕྱོགས སུ སོང་བ ཤེས ནས རྗེས བསྙེགས ནས ངུ ཞོར དུ བུ་མོ ལྷ་རིས གཅེས་ཕྲུག་མ ། །ཨ་མ ང ཡི ཚིག ལ ཉོན །  ། དབུས ལ མ་འགྲོ ཕྱིར ལ ཤོག  ། ཕྱིར ལ འོང ནས གནས ལ སོང༌  ། །ཞེས ཞུ་བ བྱས ། བུ་མོ ལྷ་རི ས ཨ་མ འི ངུ་འབོད ཐོས ནས ། ཨ་མ ལོ་ལོ དྲིན་ཆེན་མ ། །ནུ་ཞོ ས བསྐྱངས་པ འི དྲིན་ཆེན་མ ། འཁོར་བ སྡུག གི རྒྱ་མཚོ རེད ། གནས་ཡུལ བདུད ཀྱི བཙོན་ར རེད ། །བུ་མོ མི་འདུག དབུས ལ འགྲོ །  ། ཨ་མ ཕྱིར ལ ལོག་པ ར གྱིས ། །ཞེས ལན བཏབ ། དེ་ནས ཨ་མ ས ཡང༌  ། བུ་མོ ལྷ་རིས གཅེས་ཕྲུག་མ ། །དབུས ལ མ་འགྲོ ཕྱིར ལ འཁོར །  ། ཨ་མ ས རྗེས་ཕྱོགས སུ ལ བརྟེན །  ། ལུག བརྒྱ འི རིན ལ ཅི་སྟེར རམ ། །མཛོ བརྒྱ འི རིན ལ ཅི ལྡོག གམ ། །ཞེས ངུ་འབོད བྱས་པ་ན ། བུ་མོ ལྷ་རིས ཡང ཤིན་ཏུ སྐྱོ ནས ། ཨ་མ ལོ་ལོ དྲིན་ཆེན་མ ། །བུ་མོ འི སྙིང ནས མི་ཕོད མ ། །བུ་མོ སྔོན ལ དབུས སུ བགྲོད ། དབུས སུ སོང ནས ཆོས ཤིག བྱེད ། །རྗེས སུ མ ལ འཕྲད་པ ར འོང༌  ། སྟོད ཀྱི སྒམ་ཆུང གྲུ་བཞི འི ནང༌  ། །གསེར གྱི རྣ་ལུང ཆ འགྲིག ཡོད ། ལུག བརྒྱ འི རིན ལ དེ བྱིན ལགས །  ། སྨད ཀྱི སྒམ་ཕྲུག གྲུ་བཞི འི ནང༌  ། །གསེར ཀྱི གདུ་བུ ཆ འགྲིག ཡོད །  ། མཛོ བརྒྱ འི རིན ལ དེ བྱིན ལགས ། །དཀོན་མཆོག་གསུམ ལ སྐྱབས སུ མཆི ། །བུ་མོ མི་འདུག དབུས ལ བཞུད ། །ཨ་མ འི སྐུ་ལུས བདེ་བ ར སྨོན ། །ཞེས ངུ་མ་དབྱངས ཀྱིས དེ་ལྟར སྨོས ནས ། མཛོ་མོ དཀར་མོ རྭ་ཡས་མ ར ཞོན ཏེ རྒྱང་རིང རྒྱང་རིང དུ སོང་བ དང མཐར སྤྲིན་དཀར་པོ ཞིག གིས བཏུམས ནས བར་སྣང དུ ཡལ སོང༌  ། གྲོགས་པོ ཆུང་ཆུང ཚོ ། གནའ བསྐལ་བ བསྐལ་བ འི རིང ལ ། བུ་མོ ཞིག གི སྐྱེ་བ བླངས་ཚེ ། བྱིས་པ བསམ་མེད ཀྱི ན་ཚོད འདས་མ་འདས་པ ར གནས ཆ་མེད འགྲིམས ནས མི ཆ་མེད དང འགྲོགས དགོས ཤིང༌  ། རང་གི ཚེ གང གི སྐྱིད་སྡུག དེ གཞན་དབང དུ གྱུར་བ འི ལས་དབང ལ བཅོལ དགོས ། ཡིན་ཡང༌  ། དེང གི དུས་འདི ར སྤྱི་ཚོགས དང རིག་གནས སོགས འཕེལ་རྒྱས བྱུང་བ ས ། བུ་མོ རྣམས ཀྱི ལས་དབང ལ འང གནམ་ས་བླ་འོག བསྒྱུར་བ ལྟ་བུ འི འགྱུར་ལྡོག བྱུང ནས རང་དབང རང་མོས ངང རང གི འཚོ་བ ར རང གིས ཁ་ལོ བསྒྱུར ཆོག་པ ས ། བུ་མོ ལྷ་རིས དང འདྲ་བ ར གཞན གྱི མནར་གཅོད མྱོང མི་དགོས་པ ར ། སློབ་གྲྭ ནས ཤེས་བྱ འི ཀློང ལ གང་དགར འགྲིམས ཆོག་པ འདི་ནི ཅི་འདྲ འི སྐྱིད་པ ལ ། དེ་རིང ལ གཅེས་སྤྲས དང ལས་སྐལ བཟང་པོ ར གཅེས་སྤྲས བྱེད་རྒྱུ མ་བརྗེད ཨང༌ །