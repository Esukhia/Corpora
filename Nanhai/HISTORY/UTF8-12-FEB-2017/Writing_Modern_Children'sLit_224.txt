༡༡ དབུལ་བོ དང སྟག རྒྱལ་པོ ། གནའ་སྔ་མོ ར ས་ཆ ཞིག ཏུ རྒན་མོ དབུལ་བོ མ་བུ གཉིས ཡོད་པ དང ། བུ དེ ཉིན་བཞིན དུ ནགས སུ སོང ནས བུད་ཤིང བཏུས ཞིང དེ བཙོངས ནས འཚོ་བ ངན་ངོན ཞིག རོལ གྱིན ཡོད ། ཉིན་ཞིག ནགས དེ་ན ཡོད་པ འི སྟག གཅིག གིས བུ དེ ཉིན་རྒྱུན བུད་ཤིང འཐུ རུ ཡོང་བ མཐོང ནས ། སྟག གི སེམས སུ ང ས བུ དེ་ལ ཉམས་ཚོད ཅིག ལེན དགོས བསམ ནས ཤིང གི ཡལ་ག ཉིས་ཚེབ ཞིག གི བར ཏུ སྐེ བཞག ནས ལྕེབས ཁུལ བྱས ནས བསྡད ། བུ དེ ས སྟག དེ མཐོང རྗེས ། སེམས སུ གལ་ཏེ སྟག བསྐྱབ ཚེ འདི ས ང བཟའ་བ ར ངེས ལ ། ང ཟས ཚེ ཁྱིམ གྱི ཨ་མ ར བདག་པོ མེད་པ ས ཨ་མ ཡང འཆི་སྲིད ། གལ་ཏེ ང ས སྟག འདི མ་བསྐྱབ ཚེ སྟག འདི ཡང འཆི སྲིད་པ ས ད་ནི ཅི་བྱ སྙམ་པ དང  ། མཐར ཁོ ས སྟག སྐྱོབ རྒྱུ འི སེམས་ཐག བཅད དེ སྟག དེ བསྐྱབས་པ ས སྟག དེ དགའ་སྤྲོ་ཚད་མེད སྐྱེས ཏེ ཁོ ལ བུད་ཤིང འཐུ རོགས བྱས ། དེ འི་རྗེས སུ སྟག དེ ས མ་བུ གཉིས ཀྱི འཚོ་བ ཧ་ཅང ཐབས་ཆག ཡིན་པ ཤེས ནས ། ཁོ མ་བུ གཉིས ས་ཆུ འཛོམས་པ འི ཡུལ གཞན ཞིག ལ གནས སྤར དུ བཅུག་པ ར མ་ཟད ། བུ དེ ར ཆུང་མ ཞིག ཀྱང དགོས་པ ར བསམ ཏེ རྒྱལ་བོ་ཚང གི སྲས་མོ འཕྲོག ཡོང ནས བུ དེ འི ཆུང་མ ར བསྩལ ། རྒྱལ་བོ འཁོར དང བཅས་པ ས སྲས་མོ སྟག གིས འཁུར ཏེ གྲོངས སོང སྙམ སྟེ དགེ་རྩ ཆེན་པོ བསྒྲུབས་པ རེད ། ཉིན་ཞིག བུ དེ ས ཆུང་མ འི འདྲ་པར ཞིག ཡོད་པ དེ ཞིང་ཁ ར བཞག སྟེ ཞིང རྨོ སྐབས གློ་བུར དུ རླུང་འཚུབ ཅིག གིས ཆུང་མ འི འདྲ་པར འཁུར་པ ས བློན་པོ ཞིག གིས རྙེད ཅིང དེ ས རྒྱལ་བོ ལ སྤྲད ། རྒྱལ་བོ ས རང གི སྲས་མོ ཤི མེད་པ ཤེས མ་ཐག འཁོར་འབངས རྣམས ལ སྲས་མོ བཙལ་བ འི བཀའ བསྒོས ཤིང  ། གལ་ཏེ རྙེད་མཁན བྱུང་ན རྒྱལ་སྲིད ཀྱི ཕྱེད་ཀ སྟེར རྒྱུ འི ཁས་བླངས ། དེ་ནས འཁོར་འབངས རྣམས ཀྱིས སྲས་མོ བཙལ ཏེ རྙེད བྱུང་བ ས ། སྲས་མོ དང མ་བུ གཉིས དང བཅས རྒྱལ་བོ འི ཕོ་བྲང དུ ཁྲིད ། དུས དེ ར སྟག དེ མ་བུ གཉིས ཀྱི ས ར ཡོང་དུས ཁྱིམ་ན མི གཅིག ཀྱང མི་འདུག་པ ས ། སྟག དེ ས མ་བུ འདི་གཉིས རྒྱལ་བོ ས ཁྲིད སོང་བ ཐག གིས ཆོད དེ མྱུར་བ ར རང གི མངའ་འོག གི སྟག ལྔ་བརྒྱ ཁྲིད ནས རྒྱལ་བོ འི ཕོ་བྲང གི མཐའ བསྐོར་པ ས ། རྒྱལ་བོ སྐྲག ཐག་ཆོད དེ གང དུ འང འབྲོ རྒྱུ མི་ཤེས་པ འི དུས དེ ར ། བུ དེ ས རྒྱལ་བོ ས བཀའ་ལྟར སྟག ལ རྒྱལ་བོ ས ཁོ་རང སྡུག ལ མ་བརྒྱབ་པ འི གནས་ཚུལ རྣམས དྲང་བོ ར བཤད་པ ས ། སྟག གིས འོ་ན ཁྱོད སོང སྟེ རྒྱལ་བོ ལ སྟག་རེ ར ཕག་རེ སྤྲད ཚེ སྟག དཔུང ཕྱིར ལོག འགྲོ་བ འི གནས་ཚུལ ཤོད ཅིག ཅེས བཤད ། བུ དེ ས རྒྱལ་པོ ར དེ་ལྟར བཤད་པ་ན རྒྱལ་པོ ས ཀྱང ཕག ལྔ་བརྒྱ གྲ་སྒྲིག བྱས ། དེ་ནས བུ དེ ས སྟག ལྔ་བརྒྱ འི དཔོན་པོ དེ ར ཞོན ཞིང ལག ཏུ ལྕག་ཚན ཞིག བཟུང ནས སྟག་རེ ར ཐེངས་རེ ར བྲབས་པ་ན སྟག ཚང་མ ཕྱི ར ལོག ཅིང  ། རྒྱལ་བོ འི སེམས སུ མི འདི ལ ནུས་སྟོབས ཁྱད་པར་ཅན ཞིག འདུག ཅེས རང་གི རྒྱལ་སྲིད ཀྱི ཕྱེད་ཀ ཁོ ལ སྤྲད་པ ས བཟའ་མི གང་བོ བདེ་སྐྱིད ཀྱི དཔལ ལ རོལ་ཏོ །  ། 