ལོ་རྒྱུས་དཔྱད་པ ། 192 ༄༅། ། རྒྱལ་བ ཚངས་དབྱངས་རྒྱ་མཚོ-ར དཔྱད་པ ། ཚངས་པ-ར མི་སྤྱོད ཅེས་པ-འི བསྙད་གྲི ཡིས །  ། དབྱངས་ལྡན རྒྱལ་སྲས གཞོན་ནུ-འི སྲོག་བསྐྲད ཅིང  །  ། རྒྱ་ཧོར བོད སྲིད ་འཛིང་པ-འི ཀླུང དཀྱིལ ནས །  ། མཚོ་རླབས ལས དྲག སྐྱོ་བ-འི ཟློས་གར བསྒྱུར །  ། དེ་ཡང སྤྱིར རང་རེ བོད ཀྱི གནའ་བོ-འི ལོ་རྒྱུས རྣམས རྐྱེན སྣ་ཚོགས་པ-འི དབང གིས ཕལ་ཆེར ལྐོག་གྱུར གྱི གནས སུ ལྷུང་བ-ས རྗེས་དཔག ཚད་མ-འི དཔྱད་གཞི ལྟ་བུ-ར ཡོད མོད ། དེ-འང ལོ་ངོ སྟོང་ཕྲག ཁ་ཤས ཀྱི ལོ་རྒྱུས ཆུ་བོ-འི རྒྱུན་ལས འདས་པ-འི བྱུང་བ གཅིག་རྗེས་གཅིག གིས བསྣན་པ-འི གོ་རིམ ཡུན་རིང་བ སོགས ཀྱི གནད ལ ཐུག་པ-ས ། གནའ་རབས ལོ་རྒྱུས ཀྱི ཚུལ་དངོས ཡང་དག ཅིག བརྗོད་པ-ར འདོད་པ ནི ཤིན་ཏུ དཀའ་བ-འི གནས སུ སོང འདུག་པ དེ བྱོལ་ཐབས མེད་པ-འི རང་བཞིན ཞིག ཏུ འགྱུར སྲིད ན-འང  ། ཉེ་སྐབས ཤིག གོ་ལ ཉི་མ-འི ཁྱོན དུ བརྒྱ་ཕྲག གསུམ ཙམ འཁོར མ་ཐག་པ-འི གོང་རོལ གྱི བྱུང་བ སྟེ ། སྐབས་བབ རྒྱལ་དབང དྲུག་པ ཚངས་དབྱངས་རྒྱ་མཚོ-འི ལོ་རྒྱུས ལྟ་བུ ཡང རང་འདོད ལྟར སྣང གི ཤུགས ཀྱིས དྲངས ནས བསམ བཞིན རྙོག་གླེང སྒྱུ་མ-འི ཞིང་ཁམས སུ བཅུག་པ-ར བརྟེན ། ཚུལ འདི ཡང མཚར་མཚར བྱིས་པ-འི མིག་འཕྲུལ བཞིན དུ་མང ཕྱི་རབས ལོ་རྒྱུས སྨྲ་བ རྣམས མགོ་བོ འཁྲུགས་པ-འི རྒྱུ-ར གྱུར་པ-ར མ་ཟད ། དེང གི ཕྱི་ནང དཔྱོད་ལྡན ཀུན གྱི དཔྱད་གཞི གཙོ་བོ ཞིག ཏུ སོང གཤིས མཁས་བླུན གཉིས་ཀ-ས དཔྱད་རྩོམ སྤེལ་བ མང ལ ། ད་ལྟ ང་ཚོ-འི མཐོང་ཐོས ཀྱི ལམ དུ ཡོད་པ-འི དྲུག་པ་ཆེན་པོ-འི རྣམ་ཐར ཞེས་པ ནི ལ་ལ མེད་པ ཡོད་པ-ར སྒྲུབ་པ-འི སྒྲོ་འདོགས ཀྱི གསང་རྣམ དང  ། འགའ་ཞིག ཡོད་པ མེད་པ-ར འཆོས་པ-འི སྐུར་འདེབས ཀྱི བཙོག རྣམ ཁོ་ན-འི སྣང་ཚུལ མངོན་སུམ དུ གནས་པ-ར བརྟེན ། རིག་རྟུལ བདག འདྲ་བ ནི མགོ་བོ མགལ་མེ-འི འཁོར་ལོ བཞིན བློ་མཐའ་གཉིས་འཛིན གྱི ཐེ་ཚོམ ཟབ་མོ-འི དྲ་རྒྱ-ར ཚུད དེ ། རེ་ཞིག བདེན་རྫུན དབྱེ་འབྱེད ཀྱི རྙི ལས ཐར་བ-འི ཐབས་ལམ དང བྲལ་བ-ས རྗེ འདི-འི གསང་རྣམ ནི མཐོང་བ-འི སྐལ་བ ཟད དོ ། །ལར བླུན་པོ སྨྲ་བ ཉུང ན མཛེས ཞེས གསུངས་པ བཞིན བདག་ཉིད་ཆེན་པོ འདི་ལྟ་བུ-འི བྱུང་བ ནི ཕྲན འདྲ བློ་དམན དག གི བརྗོད སྐལ དུ འོས་པ མིན མོད དེ ། འོན་ཀྱང འདི-འི ཐད ཀྱི རྙོག་གླེང འགའ ནི ཐོས་པ རྣ་བ-ར གཟན ཞིང མཐོང་བ མིག ཏུ འཛེར་བ-ས ཐད འདི-ར འཇུག་པ-འི མཁས་དབང དང དཔྱོད་ལྡན དག ལ བཀའ ཞུ དང དོགས་སློང གི ཚུལ དུ རང་བློས་ཅི་ལྕོགས ཀྱིས སྤྲོས་པ ཅུང་ཟད སྤེལ་བ-ར འདོད དོ །  ། དང་པོ ། སྐབས་དེ-འི གནས་ཚུལ མདོར་བསྡུས ། དེ་ཡང ཀུན གྱིས མཁྱེན་གསལ ལྟར རྒྱལ་དབང་དྲུག་པ ཚངས་དབྱངས་རྒྱ་མཚོ ནི རྒྱལ་དབང ལྔ་པ་ཆེན་པོ-འི ཡང་སྤྲུལ དུ ངེས ཤིང  ། རྒྱལ་དབང་ལྔ་པ སྐུ འདས རྗེས བོད ཀྱི སྡེ་སྲིད སངས་རྒྱས་རྒྱ་མཚོ-ས དགོས་པ དུ་མ-འི དབང གིས ལྔ་པ འདས་ཚུལ གསང་རྒྱ ལོ་འགའ བྱས ། དེ-འི ནང ཡང་སྲིད དྲུག་པ ཚངས་དབྱངས་རྒྱ་མཚོ-འང གསང་སྟབས གྱིས ཐུགས་ཐག་བཅད དེ དགུང་ལོ བཅོ་ལྔ ཙམ དུ བཞུགས རྗེས ཕྱིས སུ གདན་ས-ར བཀོད་པ ཡིན ། དེས་ན སྡེ་སྲིད ཀྱིས དེ་ལྟར གསང་རྒྱ བྱ དགོས་དོན སོགས ནི སྐབས་དེ-འི གནས་ཚུལ ལ རག་ལས་པ-ས ། འདི-ར སྔོན ལ སྐབས་དེ-འི བོད ཀྱི སྲིད་དབང གི གནས་ཚུལ མདོ ཙམ བརྗོད ན ། སྐབས་དེ-ར དགེ་ལུགས་པ-ས སོག་པོ-འི དམག་དཔུང ལ བརྟེན ནས རང་ཉིད ཀྱི སྲིད་དབང ཐོག་མ-ར བཙུགས་པ དང  ། རྒྱལ་དབང ལྔ་པ་ཆེན་པོ-ས བཀའ་བརྒྱུད ཕུད་པ-འི གྲུབ་མཐའ རིས་མེད ངང བསྐྱངས ཤིང  ། བོད་སོག མི་རིགས མཉམ་འབྲེལ དུ བ-ར སྐབས་ཤིག རིང རང་ཉིད ཀྱི དགོངས་དོན ཡོངས སུ གྲུབ་པ-ར མ་ཟད ། བོད་ཡུལ ཡང རེ་ཞིག དུས་བདེ ཞོད་འཇགས ལྟ་བུ-འི སྐལ་བ བྱུང་བ-ར གྱུར ལ ། ཁྱད་པར་དུ རྒྱལ་དབང འཚོ་བཞུགས སྐབས ཁོང གི སྙན་གྲགས ཀྱིས ཆིན་གོང་མ དང མཇལ་འབྲེལ བྱུང་བ སོགས ཆབ་སྲིད ཐོག རྒྱབ་རྟེན བཅོལ་ཡུལ ཡོད་པ-ས རང་ཉིད ཀྱི སྲིད་དབང སྲ་བརྟན དུ གྱུར་པ-འི རྣམ་པ ཞིག ཐོན ཡོད ན-འང  ། བཙུགས མ་ཐག་པ-འི སྲིད་གཞུང དེ སྤྱི་ཚོགས ཐོག གྲལ་རིམ གཉིས ཀྱི འགལ་བ དང  ། ཆབ་སྲིད ཐོག དབང་སྒྱུར མི་སྣ ནང་ཁུལ གྱི འགལ་བ ། དེ་བཞིན ཆོས་ལུགས གྲུབ་མཐའ སྣ་ཚོགས བར དང མི་རིགས བར གྱི འགལ་བ ། ས་གནས སུ ཡུལ་གཞིས འཕྲོག་རྩོད ཀྱི འགལ་བ བཅས དང རྙོག་འཛིང དྲག་པོ-འི ཀློང ནས སྐྱོ་བ-འི ཟློས་གར ཡ་མ་ཟུང དུ བསྒྱུར་བ-འི གར་སྟེགས ཀྱི སྟེང དུ གནས་པ-ས ། ནམ་ཞིག འབྱོལ ཐབས་མེད་པ-འི འགལ་བ དེ་དག རབ ཏུ བརྡོལ་བ-ར གྱུར ནས སྲིད་དབང གསར་བ-ར ཉེན་ཁ འབྱུང་བ-འི རྒྱུ-འང ཞར ལ གྲུབ་པ-ར གྱུར ཏོ ། །དེ་ནས སྤྱི་ལོ ༡༦༥༤ ལ གུ་ཤྲི་ཧན བོད དུ འདས རྗེས བུ རྣམས ཀྱིས རྒྱལ་ས བརྩད ནས ནང མ་མཐུན་པ ལ ཀུན གྱིས བགྲོས ཐོག བུ་རྒན་པ ཏཱ་ཡན་ཧན ཁྲི ལ བཀོད ། སྤྱི་ལོ ༢༦༦༨ ལ དེ གྲོངས་པ-ས དེ-འི བུ ཏཱ་ལའི་ཧན རྒྱལ་ས-ར བཞག ནས བོད ཀྱི སྡེ་སྲིད རིམ་བྱོན དང བཅས སྲིད་དབང སྐྱོང མུས སུ དེ་ཡང འདས་པ-ས ། སྤྱི་ལོ ༡༧༠༣ ལ ལྷ་བཟང ཁྲི ལ འཁོད དགོས་པ བྱུང  ། ཁོ་པ ནི ཆབ་སྲིད ཐོག ཧམ་སེམས ཆེ་བ ཞིག ཡིན ཕྱིར རྒྱལ་པོ སྔ་མ རྣམས བཞིན སྡེ་སྲིད སོགས ལ མི་བརྩི་བ-ར མ་ཟད ། དེ ལས ལྡོག སྟེ སྡེ་སྲིད སངས་རྒྱས་རྒྱ་མཚོ-ར ལྷག་པར སྡང་བ ཞིག ཡིན ། སྤྱི་ལོ ༡༦༨༢ ལ རྒྱལ་དབང ལྔ་པ ཆེན་པོ སྐུ་འདས་པ-ས ། གལ་སྲིད རྒྱལ་དབང རིན་པོ་ཆེ ལྟ་བུ-འི མཚན་སྙན དབང་ཤུགས ཆེ་བ-འི འཛེམ་ས ཞིག མེད ཚེ ནམ་ཞིག སོག་པོ-ས བོད་སྲིད ལ ཐད་ཀ-ར ཐེ་གཏོགས དང ཐ་ན སྲིད ཀྱི དབང་ཆ ཡོངས་རྫོགས འཕྲོག་རྒྱུ-འི ཉེན་ཁ དངོས སུ མཆིས་པ-ས ། སྡེ་སྲིད སངས་རྒྱས་རྒྱ་མཚོ-ས བླ་མ-འི ཞལ་ཆེམས དང གཙོ་བོ སྐབས་དེ-འི རྙོག་འཛིང ཛ་དྲག ཆེ་བ-འི གནས་ཚུལ འོག ཏུ གསང་རྒྱ མི་མཛད ཀ་མེད བྱུང སྟབས རེ་ཞིག རྒྱལ་དབང འདས་པ གསང ནས རང་ཉིད ཀྱིས སྲིད འཕྲོ བསྐྱངས་པ ཡིན ནོ །  ། གཉིས་པ ། སྐུ་འཁྲུངས ཚུལ གྱི སྐོར ། དེ་ལྟར གོང དུ གླེང་བ-འི སྤྱི་ཚོགས དང ཆབ་སྲིད ཀྱི གནས་ཚུལ དེ་ལྟ་བུ-འི རྙོག་འཛིང གི འོག ཏུ རྒྱལ་དབང ལྔ་པ ཆེན་པོ དགོངས་པ རྫོགས་པ-ར གྱུར་པ-ས ། གལ་སྲིད དེ-འི གནས་ཚུལ ངོ་མ ཡོངས ལ བསྒྲགས ན ། སྡེ་སྲིད ཀྱིས རྒྱལ་དབང གི མཚན་སྙན ལ བརྟེན ནས མུ་མཐུད དུ ཆིན་གོང་མ-འི སྲིད་གཞུང དང འབྲེལ་བ ཟབ་པོ བྱས ཏེ གུ་ཤྲི་ཧན གྱི བུ་རྒྱུད རྣམས འགྲན་པ-འི རྒྱབ་རྟེན དང ལག་ཆ་མེད འགྲོ་བ དང གཅིག སོག་པོ-འི དཔུང ལ བརྟེན ནས བཙུགས མ་ཐག་པ-འི དགའ་ལྡན་ཕོ་བྲང གི སྲིད་དབང འཇིག་ཉེན ཡོང་བ དང གཉིས ། རྒྱལ་དབང མཆོག ལ སོག་པོ-འི རུ་སྡེ གཞན་དག ཀྱང དད་འདུན ཆེ་བ-ས དེ རྣམས གྲོགས སུ བསྡུ་བ-ར མི་ཕན་པ དང གསུམ ། སྐབས་དེ-ར མཐ-འི ལ་དྭགས བར དང དམག་འཁྲུག བྱེད བཞིན་པ ཡིན་པ-ས དམག་མི-འི སེམས་ཤུགས ལ གནོད་པ འབྱུང སྲིད་པ དང བཞི ། བོད་སོག མཉམ་འབྲེལ གྱིས རྒྱ དང ས་གནས ཡུལ་མཚམས རྩོད མུར ཡོད་པ དང ལྔ ། ཕོ་བྲང་ཆེན་པོ པོ་ཏཱ་ལ རྒྱས་བསྐྲུན དང གསེར་གདུང ཆེན་མོ གསར་བཞེངས མ་གྲུབ་པ དང དྲུག སྟེ ། དགོས་པ འདི་དག གི དབང གིས སྡེ་སྲིད མཆོག གིས ལྔ་པ ཆེན་པོ དགོངས་པ་རྫོགས་པ-འི གསང་རྒྱ ཕྱི ལ མ་བསྒྲགས་པ ཡིན ལ ། དེ་བཞིན དུ རྒྱལ་བ-འི ཡང་སྲིད ཀྱང མངོན་སུམ དུ བཙལ་ཐབས མེད་པ-ས གསང་རྒྱ-འི ངང མི་བྱེད ཀ་མེད བྱུང་བ རེད ། དེའི་ཚུལ ནི སྤྱིར སྐབས་དེ-ར སོག་པོ-འི སྦྱིན་བདག གལ་ཆེན འདྲ-འི རིགས ལ དམིགས་བསལ གྱིས རྣམ་རྒྱལ གྲྭ་ཚང གི སྡེ་པ བཀྲས་རབ་པ བྱ་བ-འི གྲ་པ ཞལ་ཁྱིམ དང དགུང ཚོད རྒྱལ་དབང དང འདྲ་བ ཞིག གིས སྐུ་རྫུས བྱས ཏེ མཇལ་འཕྲད གནང གི ཡོད་པ-ར བཤད ལ ། དེ-འི བར སྡེ་སྲིད རིན་པོ་ཆེ ནས ཀྱང གང གིས ཐུགས་བློ-ས འཁེལ་བ-འི མི་སྣ ཆོས་རྗེ ཟིལ་གནོན རྡོ་རྗེ དང  ། རྡོ་བ བསོད་ནམས་རྒྱལ་མཚན གཉིས གཙོ-ས སྡིང་པོ་ཆེ ངག་དབང་སྙན་གྲགས དང ཤར་ཁང ནོ་མིན་ཧན གྱི སྐུ་སྐྱེ རྩད་གཅོད བྱེད་ཁུལ གྱིས རྒྱལ་དབང་ལྔ་པ-འི ཡང་སྲིད རྩད་གཅོད ཞུ་བ-ར མངག་གཏོང བྱས་པ དང  ། མཐ-ར རྟ་དབང་བླ་མ དང ཨ་ཡས གདོང་བ-འི བླ་མ སངས་རྒྱས དང མཚོ་སྣ་རྫོང སྡོད རྒྱ ཡག་པ དང་པོ ཤོད གཉིས བཅས ནས མོན ན སྤྲུལ་སྐུ འཁྲུངས་ཚུལ སྔ་རྗེས སྙན་ཞུ ཕུལ འབྱོར དང  ། ཟིལ་གནོན་པ ནས མངོན་ཆུང བརྟག་དཔྱད ཀྱི ངོས་འཛིན ཡིད་ཆེས གསལ་པོ རྙེད ཐོག སྡེ་སྲིད ཉིད ནས ཀྱང བླ་ལྷ-ར ལུང ཕུལ དང ཟན བརྟག་རྩེ མཐུན་བཟང ཕེབས བྱུང་བ ལྟར ། ཐོག་མ-ར སྡིང་པོ་ཆེ-འི སྤྲུལ་སྐྲུ-ར ཐུགས་དོགས ཡོད་ཚུལ གྱིས འཕྲལ་དུ མཚོ་སྣ-ར ཡབ་ཡུམ བཅས གདན་དྲངས ཏེ གསང་རྒྱ-འི ངང བཞུགས་པ-ས མཉེལ་བ-འང ཅུང་ཟད བྱུང སྐད ། དེ་ནས ཕྱིས རིམ་བཞིན ཞབས་འབྲིང ཆེད་འཛུགས དང དྲུང་ཚོ ནམ་མཁའ ཆོས་ལྡན བྱ་བ ཀ་ཁ ནས ཞལ་འདོན ཆོས་སྤྱོད སོགས སྒྲོན་པ-ར ཆེད་གཏོང གནང་བ བཅས ཀྱི སྐོར གང གི རྣམ་ཐར སྡེ་སྲིད ཉིད ཀྱིས མཛད་པ དུ་ཀཱུ་ལ-འི ཁ་སྐོང རབ་གསལ གསེར གྱི སྙེ་མ ཞེས་པ ལས གསུངས་པ སྲིད་དོན་རྒྱལ་རབས སུ བཀོད ཡོད་པ ལྟར ། སྡེ་སྲིད་མཆོག ནས ཀྱང དེ་མ་ཐག གསང་རྒྱ-འི ངང ཡང་སྲིད རྩད་གཅོད བྱེད་པ ཡིན ངེས ཀྱང  ། དེང གི དཔྱོད་དགའ ཕལ་ཆེར གྱིས སྡེ་སྲིད སངས་རྒྱས་རྒྱ་མཚོ-ས བོད ཀྱི སྲིད་དབང འཕྲོག ཕྱིར ལྔ་པ-འི ཡང་སྲིད ཀྱང རྩད་གཅོད མི་བྱེད་པ དང  ། ཕྱིས སུ གོང་མ-འི བཀའ་ཕེབས སྐབས གཞི་ནས བྲེལ་ཚབས ངང མོན་ཡུལ ནས ངལ་རྩོལ བྱེད བཞིན་པ-འི བྱིས་པ ལོ་བཅོ་ལྔ་ཅན ཞིག གློ་བུར དུ ཁྲིད དེ པཎ་ཆེན སྐུ་ཕྲེང ལྔ་པ-འི མདུན ནས རབ་བྱུང སྒྲུབ རྗེས པོ་ཏ་ལ-འི རྒྱལ་བ-འི གསེར་ཁྲི-ར བཀོད་པ ཡིན་ཚུལ དང  ། གལ་སྲིད གོང་མ-ས མ་ཤེས ན སྡེ་སྲིད ཀྱིས ད་དུང ཡང་སྲིད རྩད་གཅོད མི་བྱེད་པ ལྟ་བུ སོགས འུད་སྒྲོག བྱེད མུར ། དེ-འི སྟབས ཀྱིས ཚངས་དབྱངས་རྒྱ་མཚོ-ས མི་དམངས ཀྱི སྡུག་བསྔལ དང འཚོ་བ ཤེས་པ-ས ། ཕྱིས མགུར་གླུ བྱ་བ དེ་དག ཀྱང བརྩམས་པ ཡིན ནོ །  ། ཞེས རང་མོས ལྟར་སྣང གི བསམ་ཚུལ གྱི སྒྲུབ་བྱེད སྔོན ལ བཀོད དེ ཡིན་ལུགས སུ ཡིད་ཆེས བྱེད བཞིན གདའ མོད ། འོན་ཀྱང དོན་དངོས སུ སྡེ་སྲིད ཀྱིས གོང་མ-འི བཀའ་བབས་པ-ས ད་གཟོད གློ་བུར དུ ཡང་སྲིད བཙལ་བ ཞིག གཏན ནས མིན ལ ། ཡང ལ་ལ-འི འདོད་པ ལྟར བོད ཀྱི ཆོས་སྲིད ཟུང གི མངའ་བདག་ཆེན་པོ འདི་ལྟ་བུ ནི ར་ལུག གི རྫི་བོ འཕོ་བ བཞིན བརྗེ་རེས བྱེད་པ ཞིག ཀྱང མིན་པ གོང དུ སྡེ་སྲིད ཀྱིས ལྔ་པ འདས་མ་ཐག ཡང་སྲིད གསང་རྒྱ-འི ངང རྒྱུན་ལྡན གྱི ལུགས་སྲོལ ལྟར གོ་རིམ མམ ཆོ་ག ཕྱག་ལེན དང་བཅས་པ རིམ་པ-ར བརྒྱུད ནས དྲུག་པ་ཆེན་པོ-ར ཐུགས་ཐག བཅད་པ ལས མཚོན་ཐུབ ། དེ་ཡང སྤྱིར རྒྱལ་དབང དྲུག་པ་ཆེན་པོ-འི རྣམ་ཐར ལ མཁས་པ ཚོར བཞེད་པ སྣ་ཚོགས ཤིག ཡོད་པ ལས གཙོ་བོ ནི འདས་ལོ-འི ཐད ཡོངས་ཁྱབ ཀྱི ཤོད རྒྱུན དང གསང་རྣམ དུ བཀོད་པ གཉིས ཐ་དད དུ བྱུང ན-འང  ། སྐུ་འཁྲུངས་ཚུལ གྱི ཐད ལ ལོ་རྒྱུས ཕལ་ཆེར ཞལ་མཚུངས་པ-ར སྣང སྟེ ། དེ་ནི ཡོངས་གྲགས ལྟར བདག་ཉིད་ཆེན་པོ འདི་པ ལྷོ་ཁུལ མོན་ལ་འོག ཡུལ་གསུམ བྱ་བ-འི ས-ར ། ཡབ བཀྲ་ཤིས་བསྟན་འཛིན དང ཡུམ ཚེ་དབང་ལྷ་མོ བྱ་བ གཉིས ཀྱི སྲས སུ རྒྱལ་དབང ལྔ་པ འདས་པ-འི ཕྱི་ལོ བོད རབ་བྱུང བཅུ་གཅིག་པ-འི ཆུ་ཕག སྟེ སྤྱི་ལོ ༡༦༨༣ ལ སྐུ་བལྟམས་པ ཡིན ཞིང  ། དེ-འང གསང་རྣམ དང ལོ་རྒྱུས གཞན་པ འགའ་རེ-ར རྗེ་འདི-འི ཡབ་ཡུམ གྱི མཚན འགོར སྔགས་རྒྱུད དང རྒྱལ་རིགས ཞེས བཀོད ཡོད་པ དང  ། ཡང རྒྱ་ཡིག གི དཔྱད་རྩོམ ལ་ལ-ར རྗེ འདི་པ ཁྱིམ་ཚང དབུལ་པོ ཞིག ཏུ འཁྲུངས་ཚུལ སོགས འཁོད་པ ཅི་རིགས མཐོང ཡང གང་ལྟར རྒྱལ་རིགས སམ དབུལ་པོ ཡིན་མིན གྱི དོགས་པ དེ གནད་དོན གཙོ་བོ མིན་པ-ས རེ་ཞིག བཏང་སྙོམས སུ འཇོག་པ-ར བྱ ། ཡང བོད ཀྱི ཡིག་ཚང དུ རྗེ འདི་པ སྔགས་རྒྱུད དུ འཁྲུངས་པ-ར བཤད་པ ལ བརྟེན ནས རྒྱ་ཡིག གི དེང་རྩོམ རྣམས སུ རྒྱལ་བ དྲུག་པ འཁྲུངས་ས རྙིང་མ་པ ཡིན ནོ ཞེས འུད་སྒྲོག བྱེད བཞིན ཡོད མོད ། འོན་ཀྱང དེ་ནི ནང་པ-འི ནང་གསེས ཀྱི གྲུབ་མཐ-འི དད་ཕྱོགས ཙམ མ་གཏོགས རྙིང་མ ཡིན ཕྱིན དགེ་ལུགས་པ-འི སྤྲུལ་སྐུ མི་འོས་པ-འི གནས་མེད་པ-ར མ་ཟད ། སྔགས་རྒྱུད གྱི ཁྱིམ དུ འཁྲུངས་པ ཚང་མ རྙིང་མ ལ དད་པ-འི ངེས་པ དེ་བས་ཀྱང མེད ལ ། སྤྱིར ནང་པ-འི ཡ་གྱལ གྱི གྲུབ་མཐའ ཙམ མ་ཟད ། ཐ་ན བོན་པོ-འི ཁྱིམ ནས འཁྲུངས་པ-འི སྐྱེས་ཆེན དམ་པ-འང ས་དགེ་བཀའ་རྙིང གི བསྟན་པའི་མངའ་བདག ཏུ གྱུར་པ བོད་ཡུལ ན མེད་པ་མིན ། རྒྱལ་དབང གཉིས་པ དགེ་འདུན་རྒྱ་མཚོ ཡང སྔགས་རྒྱུད དུ འཁྲུངས་པ-ས མི་ཚད ཆུང་དུས རྙིང་ཆོས ཀྱང གསན མྱོང་བ ལྟ་བུ-ས མཚོན ། མཁས་དབང གྲུབ་མཐ-འི བདག་པོ རྣམས ཀྱིས རང་གཞན གྱི ལུགས དང  ། མདོ་སྔགས ཐམས་ཅད ལ ཕྱོགས་རིས མེད་པ-ར སྦྱངས་པ ནི རང་ཅག གངས་ཅན་པ-འི བསྟན་འཛིན གྱི སྐྱེ་བོ རྣམས ཀྱི མཆོག་ཏུ་གྱུར་པ-འི ཁྱད་ཆོས ཡིན་པ-ས རྙིང་མ-འི རྒྱུད ལས རྙིང་མ དང ལྐུགས་པ-འི རྒྱུད་ལས ལྐུགས་པ སྐྱེ་བ-འི གུ་དོག གི ཐེ་ཚོམ དེ སྤོང་བ-ར རིགས སོ །  ། ཡང རྗེ འདི་པ འཁྲུངས་ཡུལ མོན་པ ཡིན་པ-འི ཆ་ནས ཕྱིས ཀྱི རྒྱ་རིགས མཁས་པ མང་པོ-ས ཚངས་དབྱངས་རྒྱ་མཚོ ནི མོན་པ-འི རིགས སོ ཞེས རང གིས ཡ་མཚན གྱི གསང་བ ཞིག བརྟོལ་བ-འི ཚུལ གྱིས ཆེས་ཆེ-ར སྒྲོག བཞིན མཆིས མོད ། འོན་ཀྱང ཁྱེད་ཅག གིས བསམ་བློ ཅུང་ཟད ཅིག ཐོངས དང  ། གསང་བ དེ་ནི ཁྱེད་ཅག གིས བརྟོལ་བ ཞིག ག ལ ཡིན ཏེ ། སྤྱིར བོད ཀྱི ལོ་རྒྱུས རྣམས སུ སྔ་མོ ནས མོན་པ དང གློ་པ ། ཤར་པ ། ཡང ན ཁམས་པ དང རོང་པ ལྟ་བུ སོགས མིང མང་པོ ཞིག ཡུལ་ཕྱོགས དང ཁྱད་ཆོས ཀྱི ཆ་ནས བཏགས་པ ཡིན་པ ལས ། མི་རིགས གཞན་པ ཞིག ཏུ སྔོན་ཆད མཁས་པ སུ-ས ཀྱང བཀར ཡོད་པ མ་ཐོས ཤིང དགར ཡང མི་སྲིད ལ དགར་བ-འི རྒྱུ་མཚན བཀོད་པ དེ་བས་ཀྱང མ་མཐོང  ། འོ་ན ད་ལྟ མོན་པ-འི ཐ་སྙད ཀྱི རྗེས སུ རིགས སྦྱར དགོས་དོན གང་ཡིན ཞེ་ན ། དེ་ནི དུས་ཕྱིས རྒྱལ་ཁབ དབུ་བརྙེས རྗེས མི་རིགས སྲིད་ཇུས ལྟར བརྟག་དཔྱད དང དགོས་པ གཞན་དབང གིས སྤྱི་ལོ ༡༩༥༧ ལ བོད་རིགས ལས ཐ་དད དུ ཕྱེ སྟེ རྒྱལ་སྲིད སྤྱི་ཁྱབ་ཁང གིས མོན་པ རིགས སུ ཆོག་མཆན བཀོད་པ གཞིར་བཟུང  ། མི་རིགས ཤིག ཏུ ལོགས སུ གྲུབ སྟེ སོ་སོ-ར འབོད་པ མ་གཏོགས དེ-འི སྔོན ལ མོན་པ-འི མཐ-ར རིགས ཞེས་པ མཚན་ཉིད བཞི་ལྡན གྱི ཐ་སྙད མི་སྦྱོར་བ ཤེས་པ-ར གྱིས ཤིག ཡང གལ་སྲིད ངོ་མ-ར མི་རིགས ཐ་དད གཅིག ཡིན་ནའང དེ རྒྱལ་བ-འི ཡང་སྲིད བྱེད མི་འོས་པ-འི ངེས་པ མེད དེ ། རྒྱལ་དབང བཞི་པ ཡང སོག་པོ-འི རིགས སུ འཁྲུངས་པ ཡིན་པ ཤེས དགོས ། དེང གི བློ་གསལ ལ་ལ-ས ཐད འདི-ར དགག་བཞག མང་པོ སྤྲས འདུག ཀྱང དེ རྒྱུ་མཚན གང ལ ཐུག་པ དེ ཤེས ཚེ ད་གཟོད དགག རིན མེད་པ ཤེས སླ སྙམ་པ-ས ། གོང གི རྒྱུ་མཚན དེ གཉིས ཀྱིས རྒྱལ་དབང དྲུག་པ་ཆེན་པོ ཡིན་གཅིག་མིན་གཉིས མི་རིགས ཐ་དད དང ཆོས་ལུགས སོ་སོ-ར བྱས ཏེ དཔྱད་པ-ར བྲེལ་བ ནི རང་བློ-འི ངན་མཚང མངོན དུ ཕྱོགས་པ ཙམ ལས དོན་ལྡན གྱི སྙིང་པོས དབེན་པ མཁྱེན་པ-ར རིགས སོ །  ། གསུམ་པ ། སྡོམ་པ བཞེས ནས གདན་ས-ར བཀོད་ཚུལ གྱི སྐོར ། དེ་ལྟར སྨྲས མ་ཐག་པ བཞིན སྡེ་སྲིད སངས་རྒྱས་རྒྱ་མཚོ-ས རྒྱལ་དབང་ལྔ་པ ཆེན་མོ-འི ཡང་སྲིད མོན་ཡུལ ནས བཙལ ཏེ ཐོག་མ-ར མཚོ་སྣ ལ གདན་དྲངས ནས ཡི་གེ དང འདོན་ཆ ། ཆོས་སྤྱོད སོགས སློབ་པ-ར བཅུག སྟེ བཞུགས ཤིང  ། སྤྱི་ལོ ༡༦༩༧ ལོ-འི ཟླ བཞི་པ-ར གསང་སྟབས ངང ཕེབས ཏེ ཡར་འབྲོག སྣ་དཀར་རྩེ-ར བཞུགས་པ དང  ། མི་འགྱངས་པ-ར པཎ་ཆེན སྐུ་ཕྲེང ལྔ་པ བློ་བཟང་ཡེ་ཤེས ཀྱི མདུན ནས རབ་བྱུང གི སྡོམ་པ བཞེས ཏེ མཚན བློ་བཟང་རིན་ཆེན ཚངས་དབྱངས་རྒྱ་མཚོ ཞེས གསོལ ། མགྲོན་གཉེར དང དྲུང་ཡིག གསོལ་དཔོན བཅས བསྐོ་བཞག གིས ཟླ དགུ་པ-ར སྙེ་ཐང ལ གདན་དྲངས ནས གསང་རྒྱ ཡོངས སུ བསྒྲགས ཤིང  ། དེ་ནས ལྷ་ས-ར ཕེབས ཏེ ཟླ བཅུ་པ-འི ཆེས ཉེར་ལྔ-འི ཉིན མཛད་སྒོ སོགས གཟབ་རྒྱས ངང ཕོ་བྲང་ཆེན་པོ པོ་ཏ་ལ-འི གསེར་ཁྲི ལ མངའ་གསོལ་བ དང  ། དེ-ར པཎ་ཆེན རིན་པོ་ཆེ དང སྡེ་སྲིད རང་ཉིད ཀྱིས གཙོ-ས བླ་སློབ སྦྲགས་མ-ར བསྟེན ནས བཀའ་ཆོས གསན་པ-འི ཁུར བཞེས་པ དང  ། སྔ་གཞུག ཏུ ཚུལ་ཁྲིམས་དར་རྒྱས དང དགེ་ལེགས་རྒྱ་མཚོ སོགས ཡོངས་འཛིན དུ་མ-ར བསྟེན ནས རྩ་བ སྔགས ཀྱི རྒྱུད དང བྱང་ཆུབ ལམ་རིམ སོགས མདོ་སྔགས ཀྱི ཆོས དང དབང་ལུང མན་ངག བཅས གསན་པ མ་ཟད ། རིག་གནས དང མཚན་ཉིད སོགས ཀྱང སྦྱངས ཏེ འབྲས་སྤུངས གྲྭ་ཚང བཞི དང གཞན་པ-འི ཆོས་ཐོག ལ-འང ཕེབས་པ-ར མཛད ། ལྗགས་རྩོམ ཀྱང རྟ་མགྲིན་སྒྲུབ་ཐབས དང སེ་ར-འི རྟ་མགྲིན མཆོད་པ-འི དྲིས་ལན སོགས མཛད་པ-ས མཚོན ། རྗེ འདི-ས ཀྱང ཆོས་སྲིད ཀྱི མངའ་ཐང མཐ-ར སྐྱོང་བ-འི འཕྲིན་ལས ལེགས་པ-ར སྤེལ་བ-འི དབུ བརྩམས་པ-ར མཛད་པ ནི ཚངས་དབྱངས་རྒྱ་མཚོ མཆོག གི རྣམ་ཐར གཙང་མ-ར ངེས ཤིང ཤེས དགོས་པ ལགས་སོ །  ། ཚངས་དབྱངས་རྒྱ་མཚོ ནི སྤྱི་ཚོགས དང ཆབ་སྲིད ཀྱི གནས་ཚུལ དེ་འདྲ ཞིག གི འོག ཏུ ཆོས་སྲིད ཀྱི ཁྲི་འཕང མཐོན་པོ-ར བཞུགས་པ ཞིག ཡིན་པ དང  ། སྐབས་དེ-ར ཆབ་སྲིད ཀྱི འཐབ་རྩོད ནི སྔར ལས རྙོག་འཛིང དང ཛ་དྲག ཏུ སོང ཡོད་པ མ་ཟད ། བོད ཀྱི སྲིད་དབང སྡེ་སྲིད དང སོག་པོ-འི ལག ཏུ གཅིག་བརླག གཅིག་འཕྲོག གི ཉེན་ཁ-འི གནས སུ གྱར ནས ། རྒྱལ་དབང ལྔ་པ-འི ཡང་སྲིད ཆེན་པོ ཚངས་དབྱངས་རྒྱ་མཚོ ནི བར་སྐབས ཤིག རིང མིང་སྟོང་ཙམ དང  ། ཁྱད་པར དུ ཁོང ཆོས་ཕྱོགས ཁོ་ན-ར བསམས་པ-ས བོད ཀྱི སྲིད་དབང གི ཁ་ལོ་བསྒྱུར མི་ཐུབ་པ མ་ཟད ། སྡེ་སྲིད རིན་པོ་ཆེ-འི སྤྱོད་ཚུལ དང མཛད་པ ལ་ལ-ར གཞན གྱིས ལོག་མཐོང བྱེད ཐོག ཁོང ལ ཡང ངན་སྨྲས བྱེད་མི ཡོད་པ དང  ། སྡེ་སྲིད དང ལྷ་བཟང བ-ར གྱི འགལ་ཟླ ཇེ་ཆེ-ར སོང་བ བཅས རྒྱུ་རྐྱེན སྣ་ཚོགས ཀྱི འོག ཏུ སྲིད་མཐ-ར སྐྱོང ཚེ ནམ་ཞིག ཐ་ན རང་ཉིད ཀྱང ཕ་རོལ་པོ-འི ལག ནས ཐར དཀའ་པ-འི གནས་ཚུལ ཚང་མ མཁྱེན་རྒྱ ཡངས་པ-ས མངོན་པ-ར གཟིགས ཀྱང  ། རེ་ཞིག སྡེ་སྲིད སྐུ་དབང བཙན་དྲགས་པ-ས རང་ཉིད ཆོས་ཕྱོགས ཁོ་ན ལས སྲིད་དབང འཛིན་པ-འི གོ་སྐབས ཆེ-ར མི་འབྱུང ཐོག ཆོས་སྤྱོད རྐྱང་རྐྱང ལ ཐུགས འཚིག་པ ལྟ་བུ-ས སློབ་གཉེར ཀྱང སྒྱིད་ལུགས མཛད་པར མ་ཟད ། མཐ-ར རང་ཉིད དགུང་ལོ ཉི་ཤུ-འི ཐོག གཙང ལ པཎ་ཆེན རིན་པོ་ཆེ-འི མདུན་ས-ར བསྙེན་རྫོགས སྒྲུབ་པ-ར ཕེབས སྐབས སུ སྔར གྱི སྡོམ་པ ནས ཀྱང ཕྱིར་འབུལ མཛད དེ ན་བཟའ དཀར་པོ གྱོན་པ སོགས ཀྱི གནས་ཚུལ དེ བྱུང་བ ཡིན འདུག ན-འང  ། དེང བློ་མཐུན ལ་ལ-ས ཚངས་དབྱངས་རྒྱ་མཚོ ནི ཆུང་དུས ནས ངལ་རྩོལ བྱེད་པ དང རྣམ་གཡེང གི འཚོ་བ གོམས་པ-འི དབང གིས གློ་བུར དུ ཆོས་ཁྲིམས ཀྱི བཙོན་ར-ར བཅུག་པ བློས་མ་ཐེག སྟེ ། མཐ-ར བདེན་སྤྱོད དེ་དག བྱུང་བ ལ གཟེངས་བསྟོད གནང མུར ། ཚངས་དབྱངས་རྒྱ་མཚོ ནི ཆོས་ལུགས ལ རྒྱབ་འགལ དང སྤྱི་ཚོགས ལ ངོ་རྒོལ བྱེད་པ-འི དཔའ་སྤྲུལ ཞིག རེད ཅེས འུད ཀྱིས སྒྲོག བཞིན གདའ ། འོན་ཀྱང ཚུལ དངོས གོང དུ སྨྲས མ་ཐག་པ བཞིན ཆུང དུས ནས མཚོ་སྣ-ར གདན དྲངས ཏེ རྣམ་གཡེང ཙམ ལྟ་ཅི ཐོག་མ-ར ཡབ་ཡུམ བཅས བཟང་བཙོན ལྟ་བུ-ར བཞུགས་པ-ས སྐུ་མཉེལ ཀྱང བྱུང་བ དང  ། དེ་དུས ནས ཡི་གེ དང ཞལ་འདོན སོགས ཆེད མི་མངགས ཏེ བསླབས་པ དང  ། ཕྱིས ཀྱང སློབ་གཉེར ཙམ མ་ཟད བཀའ་ཆོས ཡང མང་པོ གསན ནས ལྗགས་རྩོམ ལ་སོགས་པ མཛད ཡོད ཚུལ བཅས རྣམ་ཐར གཙང་མ རྣམས སུ གསལ་བ ལྟར ཡིན་པ-ས ། ཕྱོགས་གཅིག ན རྗེ འདི་པ སློབ་གཉེར མི་འདོད་པ-ར ལོ་ངོ བཅོ་ལྔ-འི བར དུ ངལ་རྩོལ བྱས ནས བཞུགས་ཚུལ དང  ། ཕྱོགས་གཞན ཞིག ན ཁོང ནི བོད ཀྱི སྙན་ངག་པ ཆེན་པོ དང ཁོང གི མགུར ནི འཛམ་གླིང ན-འང མཐོང དཀའ འོ ཞེས གོང་འོག འགལ་ཟླ-ར སོང་བ-འི བཤད་ཚུལ དེ་རིགས ནི དངོས་དོན དང མི་མཚུངས་པ ཞིག ཡིན ། ང་ཚོ-ས ཚངས་དབྱངས་རྒྱ་མཚོ ནི བོད གྱི ཆོས་སྲིད གང་ཅི-འི ཐད ལ སྤྱན་རྒྱ ཡངས ཐོག ཐུགས་དགོངས ཟབ་པ དང སྒོས སུ བོད ཀྱི ཆབ་སྲིད ལ བཞེད་བློ ཐུན་མོང མ་ཡིན་པ ཞིག ཡོད་པ-ར ངེས ཏེ ། གང་ཡིན ཞེ་ན ། སྐབས་དེ-ར ཆོས་སྲིད་ཟུང་འབྲེལ གྱི ལམ་ལུགས ཁོ་ན བསྐྱངས་པ དང དེ-འང ཆོས་ཕྱོགས གཙོ་བོ བྱས་པ-ས ཆབ་སྲིད ཉམས དམའ་བ-ར གྱུར ཅིང  ། ཁྱད་པར དུ བོད ཀྱི སྲིད་དབང སོག་པོ-ས འཕྲོག་རྒྱུ-འི ཉེན་ཁ-ར ཐུགས་བློ-ས མ་བཟོད་པ-ར རང་ཉིད ཀྱིས གཙོ-ས སྲིད་དབང གསར་པ ཞིག འཛུགས་རྒྱུ-འི ཐབས་ཇུས དང  ། རང་ཉིད ཀྱིས དངོས སུ ཆབ་སྲིད ཡོངས་རྫོགས ཐད་ཀ-ར བཟུང སྟེ བོད་ཁམས ཀུན ལ དབང ལེགས་པ-ར བསྒྱུར་བ-འི དགོངས་འཆར ཡོད སྲིད དེ ། སུམ་པ མཁན་ཆེན གྱི མཚོ་སྔོན ལོ་རྒྱུས ལས “ཆུ་རྟ་ལོ-ར ཚངས་དབྱངས་རྒྱ་མཚོ-ས བསྟན་པའི་མངའ་བདག པཎ་ཆེན རིན་པོ་ཆེ བློ་བཟང་ཡེ་ཤེས ལ འདུལ་སྡོམ ཕུལ ཏེ མ་བཞེས མི་དབང གི ཚུལ བཟུང  ། ཞེས་པ ལས ཀྱང མཚོན ནུས ། དེས་མ་ཚད ཁོང གིས དེ་ལྟར མཛད སྐབས“ སྐབས་དེ-འི དུས ཞབས་འབྲིང གྲས ནས དེ་མོ་སྤྲུལ་སྐུ ནམ་མཁའ་འཇམ་དབྱངས སོགས ཁ་ཤས ནས ཀྱང བསླབ་པ ཕུལ ཡོད་པ ཞེས་པ ལྟ་བུ-འི གནས་ཚུལ བྱུང་བ ནི རང་དགར གྱིས ཆོས་ལུགས ལ དད་ལོག བྱེད་པ-འི གྱེན་བཟློག་པ འགའ་ཞིག ག ལ ཡིན སྲིད ། དེ་ནི རྒྱལ་དབང ཁོང དང མཉམ་འབྲེལ གྱིས རང་ཉིད ཕྱོགས་གཏོགས གྱི སྟོབས་ཤུགས ཆེ རུ གཏོང་བ-འི ཐབས་ལམ དམ་པ རེད སྙམ ། གཞན་ཡང དམངས་ཁྲོད དུ-འང རྒྱལ་དབང དྲུག་པ-ས རིག་མ ཞིག བཞེས་པ-ས སྲས ཤིག འཁྲུངས་པ ལ སྐུ་དྲག རྣམས ཀྱིས རྒྱལ་དབང གི གོ་གནས རྒྱུད་འཛིན་ཅན དུ འགྱུར དོགས ནས ། དེ་ཉིད བཀྲོངས་ཚུལ སོགས ཀྱི ངག་རྒྱུན དེ་དག ཀྱང བདེན་གཏམ ཞིག མིན རུང སྐབས་དེ-འི གནས་ཚུལ གྱི ཕྱོགས་གཅིག མཚོན་པ-འི རྟགས་མཚན རེད སྙམ ། དེ་བཞིན ཁོང་ཚོ-འི མཛད་པ དང ཐབས་ཇུས དེ-ས སྐབས་དེ-འི མཐོ་རིམ ཆོས་ལུགས མི་སྣ དང ལྷག་པར དུ རྒྱལ་པོ-འི ཚུལ་འཛིན ལྷ་བཟང ཕྱོགས ནས མ་བཟོད དེ ། གཅིག ན སྡེ་སྲིད བརླག རྒྱུ དང གཉིས སུ རྒྱལ་དབང འདི ཡང ཁོ ལ མི་ཕན་པ སོགས མཐོང་བ-ས བརྔན་མི མངགས ཏེ རྒྱལ་དབང བཀྲོངས་རྩིས བྱེད སྐབས སུ ཁོང གིས གཡོག་པོ དང ན་བཟའ བརྗེས ཡོད་པ-ས དེ བསད་པ ལྟ་བུ-འི དོན་རྐྱེན བྱུང་བ ཡིན ལ ། དེ་རིགས ནི སྣང་ཆུང དང རང་དགར འཇོག་པ-འི གནས་ཚུལ ཞིག ག་ལ ཡིན ། ཡིན་ནའང ཁོང གི ཐོག་མ-འི མཛད་པ དེ་དག ལ འབྲས་བུ སྨིན རྒྱུ ལྟ་ཞོག བོད ཀྱི ཁ་དཔེ-ར རི་བོང རི་བོང ཤོར ། སྡོམ་པ སྡོམ་པ ཤོར ། ཞེས་པ-འི དཔེ-འི རྗེས སུ སོང སྟེ ། དེ་ལས ལྡོག་པ-འི འབྲས་བུ ཞིག ནི བོད ཀྱི ཆབ་སྲིད ལ ཧམ་སེམས ཆེ་བ-འི རྒྱལ་པོ ལྷ་བཟང གི གཡོ་སྒྱུ-འི རྙི ལ ཐེབས ཏེ ། ཁོ་ཚོ-ར བསྙད་འདོགས གླེང་འགེལ དང ཉེས་མེད གླགས་འཚོལ གྱི གོ་སྐབས དང ལག་ཆ སྤྲད་པ ལྟ་བུ-ར གྱུར་པ-ས ལྷ་བཟང གིས ཚུར་རྒོལ གྱི གོམ་སྟབས ཇེ་མགྱོགས དང རང་ཉིད་བརླག་པ-འི ཉིན་ཚད ཀྱང ཇེ་ཐུང དུ བཏང་བ དེ ཅི་འདྲ-འི བློ་ཡུལ ལས འདས་པ-འི སྐྱོ་བ-འི ཟློས་གར ཞིག མ་རེད ཨང  ། བཞི་པ ། བསྙད་བཏགས ཏེ རྒྱ་ཡུལ དུ དྲངས་པ-འི སྐོར ། དེ་ལྟར རྒྱལ་དབང ཚངས་དབྱངས་རྒྱ་མཚོ ནི དེ་འདྲ-འི རྙོག་འཛིང ཆེ་བ-འི ཆབ་སྲིད ཀྱི འཐབ་རྩོད དྲག་པོ-འི ནང བོད ཀྱི ཆོས་སྲིད ཟུང གི ཁྲི་འཕང མཐོན་པོ-ར བཏེགས་པ དང  ། རང་ཤུགས སུ འཐབ་རྩོད ནང གི མི་སྣ གཙོ་བོ ཞིག ཏུ གྱུར་པ རེད ། དེ་ཡང དང་ཐོག རྒྱལ་དབང ལྔ་པ་ཆེན་པོ-ས སོག་པོ-འི དམག་དཔུང གི སྟོབས་ཤུགས ལ བརྟེན ནས དགའ་ལྡན་ཕོ་བྲང གི སྲིད་དབང བཙུགས་པ ཡིན ལ ། ཁོང ཞལ་བཞུགས དུས གུ་ཤྲི་ཧན དང་བཅས་པ-ས ཀྱང ལགས་སོ ཁོ་ན ཟེར གྱིན ཡོད རུང  ། གུ་ཤྲི་ཧན གྲོངས རྗེས ཁོ-འི སྲས རྒན་པ དང དེ་ནས ཏ་ཡན་ཧན དང ཏ་ལའི་ཧན བཅས་པ-ས རིམ་པ-ར རྒྱལ་པོ-འི གོ་གནས བཟུང ཞིང  ། ཏ་ཡན་ཧན གྱི སྐབས སུ སོག་པོ ནང་ཁུལ མ་འཆམ པར འཁྲུག་ལོང བྱུང་བ དང དེ-ར འདུམ་ཆིངས ཀྱིས སོ་སོ མཚོ་ཁ དང བོད དུ འདུག རྒྱུ བྱས ཤིང  ། དེ-འི འཕྲོ-ར ཏ་ཡན ཧན ཡང གྲོངས་པ-ས སྲས་ཆེ་བ མཚོ་སྔོན ན བུ་དོད དུ ཡོད པར བརྟེན ཆུང་བ ལྷ་བཟང བོད ལ ཡོང ནས རྒྱལ་པོ-འི གོ་གནས བཟུང་བ ཞིག རེད ། ཁོ་པ ནི གཡོ་སྒྱུ་ཁྲམ་གསུམ ལྡན་པ-འི མི་ཧམ་སེམས་ཅན ཞིག ཡིན ལ རྒྱལ་དབང ལྔ་པ ཆེན་པོ གཤེགས རྗེས ། ཁོ་ཚོ སྐྲག་ས་རྩི་ས མེད་པ-འི ཁ-ར ལྷ་བཟང གིས སྔར ལས ལྷག་པ-འི སྒོ ནས རང་སྣང་གང་ཤར གྱིས བོད ཀྱི དབང་ཆ ཅི་དག-ར སྤྱོད ཅིང ཁྲལ་རིགས སོགས ཀྱང སྔར ལས ལྕི་བ འཛེམ་མེད དུ བསྡུ་ལེན བྱེད་པ མ་ཟད ། ཁྱད་པར དུ བོད ཀྱི ཆབ་སྲིད ཐད ཁྱད་དབང དང ཁེ་ཕན ཇེ་ཆེ-ར སོང་བ དང བསྟུན རང་ཉིད ཀྱི ཧམ་སེམས ཀྱང དེ་བ-ས ཤུགས་ཆེ-ར རུ སོང ནས ། སྡེ་སྲིད སངས་རྒྱས་རྒྱ་མཚོ ནི བོད ཀྱི སྲིད་དབང ཡོངས་རྫོགས འཕྲོག རྒྱུ-འི བཀག་རྒྱ-ར མཐོང སྟེ མིག ནང གི གྲ་མ ལྟར ཁོང ལ ཤིན་ཏུ ནས ཀྱང སྡང་བ-ར བྱེད ཅིང  ། འགྲན་ཟླ དང གླགས བཙལ་བ-ར བརྩམས ཀྱང  ། སྡེ་སྲིད ནི བོད ཀྱི སེར་སྐྱ བྱིངས ནང སྙན་གྲགས དང དབང་ཐང ཆེ་བ-ས རང་དགར འགྲན དུ མི་སྤོབས་པ-ས ། སྡེ་སྲིད རྩ་མེད གཏོང ཆེད ངེས་པ-ར དུ ཁོང གི སྟོབས་ཤུགས ཀྱི མཚོན་བྱེད གཙོ་བོ རྒྱལ་དབང ལྔ་པ ཆེན་པོ-འི ཡང་སྲིད ནས གྲི་འཛུགས དགོས་པ-ར བསམས ཏེ ། ཕྱོགས་གཅིག ནས ཞི་དྲག གང་རུང གི སྒོ ནས འགྲན་རྒོལ བྱེད་པ དང  ། ཕྱོགས་གཞན ཞིག ནས ཚངས་དབྱངས་རྒྱ་མཚོ-ས འདུལ་སྡོམ ཕུལ་བ-འི གནད་དོན གྱི གོ་སྐབས བཟུང སྟེ ། སྡེ་སྲིད སངས་རྒྱས་རྒྱ་མཚོ-ས གསང་རྒྱ བྱེད་ཚུལ ནས དྲུག་པ བཙལ་བ-འང རྫུན་མ ཡིན་པ-ས སྡོམ་བརྩོན མེད ཅིང  ། ནག་ཆང ཁོ་ན-ར བསྟེན་པ སོགས ཀྱི བསྙད་འདོགས སྒྲོ་བསྐུར གྱི འཆལ་གཏམ མང་པོ གོང་མ ཁང་ཤིས ཀྱི སྙན དུ ཕུལ་བ བཅས ཀྱི བྱ་སྤྱོད སྤེལ ། གནས་ཚུལ དེ་ལྟ་བུ-འི འོག ཏུ སྡེ་སྲིད གྱིས གཙོས་པ-འི མི་སྣ-ས དགའ་ལྡན་ཕོ་བྲང གི སྲིད་དབང རང གི ལག ཏུ དམ་པོ-ར འཛིན དགོས ན ངེས་པ-ར དུ སོག་པོ-འི སྟོབས་ཤུགས ཕྱི ལ འབུད རྒྱུ དེ ཡིན་པ ཤེས ཀྱང  ། དེ-འང ལས སླ་བོ-འི སྒོ ནས འགྲུབ མི་ཐུབ་པ-ར མ་ཟད ། ཐ་ན ལུས་སྲོག ཀྱང གཏོང དགོས་པ-འི འཐབ་རྩོད འབྱུང་བ-ར ངེས་པ-ས ། རེ་ཤིག འཐབ་རྩོད ཀྱི ཀློང མ་བརྡོལ་བ-ར ཡོད་པ-འི སྐབས ། སྡེ་སྲིད ཀྱིས ལག་སྔ བྱ་བ བསམས ནས ལྷ་བཟང འཛིན་རྩིས བྱས ཀྱང མ་འཆམ ནས ལུས ཤིང མཐ-ར སྟོབས་ཤུགས ཞན་པ-འི དབང གིས ལས་དོན དེ ཇི་བཞིན འགྲུབ མ་ཐུབ་པ-ར དེ་ལས ལྡོག སྟེ རང་ཉིད བརླག་པ-འི རྒྱུ རུ སོང  ། སྤྱིར ལྷ་བཟང རྒྱལ་པོ-འི གོ་གནས བཟུང་བ ནས སྡེ་སྲིད དང ཞི་དྲག མངོན་ལྐོག ཅི་རིགས ཀྱི འཐབ་རྩོད ལན་མང བྱུང ཡོད མུར ། སྤྱི་ལོ ༡༧༠༥ལ རྒྱལ་དབང ཚངས་དབྱངས་རྒྱ་མཚོ-འི གཙོ-ས གདན་ས-འི བླ་དཔོན རྣམས ནས རྒྱལ་པོ ལྷ་བཟང མཚོ་ཁ-ར ལོག རྒྱུ དང སྲིད་འཛིན སྡེ་པ ཟུར་བཞུགས གནང རྒྱུ བཅས བྱས ཐོག སྡེ་སྲིད ཀྱི གོ་ས-ར སངས་རྒྱས་རྒྱ་མཚོ-འི སྲས ཆེ་བ བསྐོ་བཞག བྱེད་པ སོགས ཀྱི ཚུལ དུ གྲོས་འདུམ བྱས ཟིན་པ ལྟར ཡིན་ནའང  ། དོན་དུ ཛ་དྲག གི འཐབ་རྩོད ཀྱི ཀློང་བརྡོལ་བ-ར གྱུར ནས ། ལྷ་བཟང མཚོ་ཁ-ར ལོག ཁུལ གྱིས ནག་འདམ ནས སོག་དམག མང དུ བསྡུས ཏེ ལམ གསུམ བརྒྱུད ནས དབུས ལ དཔུང་འཇུག བྱེད་པ-ར ཡོང དུས ། སྡེ་སྲིད སངས་རྒྱས་རྒྱ་མཚོ བྲོས སྟབས ཀྱིས གོང་དཀར ལ ཕེབས སྐབས ལམ ནས ལྷ་བཟང གི ཆུང་མ བདུད་མོ ཚེ་རིང བཀྲ་ཤིས་མ-ས སྡེ་སྲིད དབུ བཅད དེ བཀྲོངས ཤིང  ། དེ་ནས ལྷ་བཟང གིས ད་དུང བོད དུ སྡེ་སྲིད ཀྱི སྟོབས་ཤུགས ཤུལ ཙམ མེད་པ དང ཉེན་ཁ གཞན གང་ཡང མེད་པ-ར བཟོ་བ ། སྒོས སུ རྒྱལ་དབང དྲུག་པ-འང རང གི དགྲ རུ བསམས ནས དེ-ར གླགས བཙལ་བ-འི གོ་སྐབས སྔར ལས འགྲིག པར བསྟུན ནས མུ་མཐུད གོང་མ-ར ངོ་དགའ དང གཡོ་སྒྱུ-འི ཚིག གིས ཞུ་གཏུག བྱས་པ རྒྱ་ཡིག ལས བྲིས་པ-འི ཆིན གྱི ལོ་རྒྱུས ཟིན་བཀོད ལས ། སྡེ་སྲིད སངས་རྒྱས་རྒྱ་མཚོ གྲོངས རྗེས ། ལྷ་བཟང་ཧན གྱིས ལུང་ཟུར་པ སྡེ་སྲིད ལ བསྐོས ཤིང  ། ཕྱོགས་གཅིག ནས བང་ཆེན བཏང སྟེ རྒྱལ་ས-ར འོངས ནས ཁང་ཤིས ལ ངོ་ལོག བྱ་རྩིས ཀྱི རྒྱུད་རིམ གསོལ ཞིང  ། ཕྱོགས་གཅིག ནས སྡེ་སྲིད སངས་རྒྱས་རྒྱ་མཚོ-ས འདེབས་བཀོད བྱས་པ-འི ཚངས་དབྱངས་རྒྱ་མཚོ ཏཱ་ལའི ངོ་མ མིན ཚུལ དང  ། ཉིན་ལྟར ནག་ཆང ཁོ་ན-ས གཙང་ཁྲིམས མ་སྲུང་བ-ས གོ་གནས ཕབ་པ-ར ཞུ བྱས་པ-ས ། ཁང་ཤིས ཀྱིས ཀྱང ཚངས་དབྱངས་རྒྱ་མཚོ བཟུང སྟེ གོང་མ-ར འབུལ རྒྱུ བྱ་བ-འི བཀའ་བབས ། ཞེས བཀོད་པ ལྟར རང གི བསམ་དོན གྲུབ་པ-ར བརྟེན ། རྒྱལ་དབང དྲུག་པ་ཆེན་པོ རྒྱ ལ འདྲེན་རྒྱུ དྲིལ་བསྒྲགས བྱས ཤིང  ། སྤྱི་ལོ ༡༧༠༦ལ བོད འབངས སེར་སྐྱ བྱིངས དང  ། སྒོས སུ སེ་འབྲས སོ་སོ-འི ལས་སྣེ གྲོས་མཐུན གྱིས སྐུ་ཞབས རྒྱ་ནག ཏུ བྱོན ནས བོད སུ ལ བརྟེན ཟེར ནས རྒྱལ་བ རིན་པོ་ཆེ འབྲས་སྤུངས དགའ་ལྡན་ཕོ་བྲང དུ གདན དྲངས ཏེ གྲྭ་མང གིས སྲུང་རེས བྱས ཀྱང བཀག་འགོག མ་འཛེམས་པ-ར དྲག་པོ-འི དཔུང་ཤུགས ལ བརྟེན ནས རྒྱལ་དབང ཚངས་དབྱངས་རྒྱ་མཚོ དྲང་དོན རྒྱ་ནག ལ གདན དྲངས་པ-འི ལམ ལ ཞུགས་ཤིང  ། ངེས་དོན མ་འགྱངས བར མི་རྟག སྒྱུ་མ-འི ཞིང དུ བཅུག་པ-ར མངོན ནོ །  ། cut words