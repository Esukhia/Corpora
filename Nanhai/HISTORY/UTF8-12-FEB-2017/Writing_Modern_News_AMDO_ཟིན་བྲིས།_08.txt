སྙན་ངག་པ དང འབྲེལ་བ འི བསམ་ཚུལ ། ལྗང་བུ-ས མི་རབས གསུམ་པ-འི སྐོར ལ བྲིས་པ ། མི་རབས གསུམ་པ-འི དོན་རྐྱེན གྱིས དྲན་སྐུལ བསླངས་པ ། དུས་ཚོད ནི ཏག་ཏག ལོ་དྲུག གི སྔོན ཏེ སྤྱི་ལོ ༢༠༠༥ ལོ-འི སྤྱི་ཟླ དྲུག་པ-འི སྨད རེད ། ས་ཆ ཡང མཚོ་སྔོན་པོ-འི འགྲམ རེད ། ང་ཚོ-ས སྐབས གཉིས་པ-འི སྙན་ངག འདུ་ཚོགས ལང་ཚོ-འི རྦབ་ཆུ ཟེར་བ ཞིག བསྡུས་པ ཡིན ། དེ དུས སྙན་ངག་པ སྐོར ཞིག གིས གཙོ བྱས་པ-འི རྩོམ་སྒྲིག་པ དང ཉམས་ཞིབ་པ ། རྩོམ་རིག ལས་ཁུངས ཀྱི འགོ་ཁྲིད་པ སོགས མི་མགོ སུམ་ཅུ-ར ཉེ་བ ཞིག འཛོམས བྱུང ལ ། ཚོགས ཐེངས དེ-ར གདན་ཞུ བྱས་པ དག ཕུད ཚོགས ཐེངས རྗེས་མ-ར རིམ་པ-ས གདན་འདྲེན ཞུ རྩིས ཡོད་པ-འི སྙན་ངག་པ ཁ་ཤས ནས སྒེར ངོས་ནས འགྲོ་སོང བཏང གནང གིས གླ་འཁོར ལ བཞུགས ཏེ ཡང སྔ་ནུར གྱི ཚུལ གྱིས ཕེབས བྱུང  ། དུས་འགྱུར རབ་དང་རིམ་པ-ར བྱུང ནས ། དེང དུས ཀྱི བོད ཀྱི སྙན་ངག ཟེར་བ འདི མདོ་སྨད ཀྱི བོད་ཡིག བེད་སྤྱོད གཏོང་མཁན དང བོད་ཡིག མ་གཏོགས བེད་སྤྱེད གཏོང མི་ཐུབ་པ-འི སྐྱེས་བུ སྐོར ཞིག གི དམིགས་བསལ ཁེ་དབང འདྲ ཞིག ཆགས འདུག་པ-ས ། ཐེངས དེ-འི ཚོགས་ཕེབས་པ ཆ་ཚང མདོ་སྨད་པ རྐྱང་རྐྱང རེད འདུག ཕན་ཚུན ངོ མ་ཤེས་པ ཉུང་ཉུང རེད ། རྒན་གྲས སུ ནོར་སྡེ ལགས དང ཆབ་འགག་པ རྡོ་རྗེ་ཚེ་རིང ལགས དང །དར་གྲས སུ གཅན མེ་སྟག ལགས དང ཁྱུང་ཐར་རྒྱལ ལགས ། དཔལ་མོ ལགས ། བདེ་སྐྱིད་སྒྲོལ་མ ལགས ། གངས་ཞུན ལགས བཅས ཕེབས བྱུང  ། དེ བྱིངས ཕལ་ཆེར ན་གཞོན ཤ་དར ཁྲག་དར རྐྱང་རྐྱང རེད འདུག ག་དུས ཡིན་ཡང །རང་རིགས་བ ཚོ འཛོམས ཐེངས་རེ ལ ཆང་རག ལོངས་སྤྱོད ཀྱི ཚད་གཞི ནི ཕལ་ཆེར བག་མེད དང སྒྲོབ་ཆེན ལྟ་བུ-འི ཐ་སྙད ལས མཚོན་ཐབས གཞན མི་རྙེད་པ-ས ། ཐེངས དེ ཡང གཅིག་མཚུངས ཡིན་པ ཙམ མ་ཟད ། མཚན་གུང རེ་བཞིན ཚོགས་ཕེབས བུད་མེད ཚོ-འི གཟིམ་གུར ལ སུན་བཙེར བཟོ་མཁན ཡང བྱུང ཡོད་ཚོད ཀྱང གུས་པ-ས ཐེངས ཤས ཐོས བྱུང  ། ཚོགས ཐེངས དེ-འི སྦྱིན་བདག ལས་ཁུངས ཀྱི སྐུ་ཚབ དང བོད ཀྱི རྩོམ་རིག ལ ཉམས་ཞིབ གནང་མཁན ཧྥ་རན་སི-འི མཁས་དབང་མ ཆོས་ཉིད་དབང་མོ མཆོག ཀྱང དེ དུས ཕེབས ཡོད ལ ། ཁོང་མོ ས ཀྱང མཚན ལ མནལ ཡག་པོ མ་ཁུག་པ-འི གསུང ཟུར རེ གུས་པ-འི རྣ ལ ཐེངས ཤས བསྐྱལ མོད གུས་པ-ས རྗེས རྗེས ལ མ་གཏོགས ཕུགས དོན མ་གོ་བ-ར སྣང  ། འཐུང ན འཐུང གཅིག གི ཚུལ གྱིས ཆང་རག ལ ཚད མེད་པ དང མི་རེ འག ས གཅིག་ལ་གཅིག་ལྟོས འདྲ ཞིག གིས བྱ བྱེད ཅུང་ཟད ཐལ དྲགས་པ འདྲ རེ བསྐྱངས་ཚུལ ཡང གུས་པ-ས ཐོས ནས ། ཚོགས་འདུ གྲོལ་ཁ-འི སྔ་ནུབ ལ ། གུས་པ-ས རང དང སྡོད་གུར ཐག ཉེ་ཤོས ཀྱི གཞོན་ནུ ཁ་ཤས སྦྲན ཏེ ། གདོང ལ གདོང་གཏུག གིས མ་དགའ་བ-འི རྣམ་འགྱུར འདྲ ཞིག བསྟན་པ མ་ཟད ཁ་ཤས ལ གཤེ་ཚིག མི་སྙན་པ རེ ཡང ཤོར སོང  ། ཡིན་ན་ཡང  ། ཁོང་ཚོ ལས ཚུར མ་རེངས་པ-འི ཚུལ སྟོན་མཁན ནམ ཚིག་མདའ སློག་མཁན ནི མ་བྱུང་བ-ས ། གུས་པ-ས ཀྱང འོ ད་རེས ཡིན ན རང ལ གནས་ལུགས ཡོད་འདུག སྙམ ཏེ ། ཁྱེད་ཅག གིས རང་ཉིད སྙན་ངག གི མི་རབས གསུམ་པ ཡིན ན ཅིག ཅིག ཡིན་ཚུལ བཤད ཀྱིན ཡོད་པ ཐོས མྱོང །གལ་སྲིད ད་རེས དེ སྐོར ཁྱབ་བསྒྲག དང ཡང་ན བསྒྲག་གཏམ གྱི བཟོ ཞིག སྤེལ ན ཡག་པོ བྱུང་ཚུལ གྱི དྲན་སྐུལ ལམ བླང བྱ ཞིག ཁོང་ཚོ-ར བཏོན་པ ཡིན ། ཕྱི་ཉིན ཞོགས་ཇ གྲུབ་རྗེས ལ ། སྐྱབས་ཆེན་བདེ་གྲོལ ལགས ཁོང་ཚོ-འི འཐུས་ཚབ ཡིན ཟེར ནས གསུང་བཤད གནང བྱུང ལ ། བསྒྲག་གཏམ ཞིག ཀྱང སྤེལ གནང སོང  ། ཁོངས མི གཙོ་བོ དག ལས ཉིན དེ-འི ཚོགས་འདུ-ར ཞུགས་མཁན ལ མཛེས་སེ-འམ འགྱུར་མེད་རྡོ་རྗེ ། རེ རྐང་གླིང  ། མདའ བཙན་པོ ། ཨ་རྡོར  ། མཚོ་བུ དགའ་བདེ་ཚེ་རིང  ། སྐྱབས་ཆེན་བདེ་གྲོལ ཁོང་རང བཅས འདུག གཞན་དག སུ ཡོད ནི ད་ལྟ དྲན གྱིན མི་འདུག སྐབས དེ-ར གུས་པ ནི ཚོགས་འདུ-འི སྐོར བརྙན་པར ཕབ་པ-འི ལས ལ བྲེལ བཞིན་པ-ས ཞིབ་པ-ར ཉན མ་ཐུབ ལ ། ཡིད ལ ཅུང་ཟད འཇགས ཡོད་པ-འི ནང་དོན དག ཀྱང ད་ལྟ ཕལ་ཆེར བརྗེད་ངེས ཀྱི དབྱིངས ལ ཐིམ ཚར ཞིང  ། ད་རེས འགྲུལ་བསྐྱོད ལམ་ཁ-ར ཡོད་པ-ས ནང ལ ལོག སྟེ སྤྱིན་ཤོག བཙལ ནས ལྟ ཁོམ ཡང མ་བྱུང །གུས་པ-ས དྲན་པ ལྟར ན ཉིན དེ-ར སྤེལ་བ-འི བསྒྲག་གཏམ གྱི ནང་དོན སྐོར ཞིག ནི རྗེས སུ ཁོང་ཅག གིས ཟི་ལིང ནས བསྡུས གནང་པ-འི མི་རབས གསུམ་པ-འི ཚོགས་འདུ གཉིས་པ-འི ཐོག སྤེལ གནང བསྒྲག་གཏམ ཞིག དྲ་ཐོག ནས མཇལ་བ དང ཅུང་ཟད མི་འདྲ ཞིག རེད སྙམ བྱུང  ། དེང་ཐོག གུས་པ-ས མི་རབས གསུམ་པ ཟེར་པ དེ སྙན་ངག གི གྲུབ་མཐའ དང དེ-འི ཁོངས མི གཏན་འཁེལ འདྲ ཞིག ཡོད་པ ཞིག རེད སྙམ ཡོད ། རྗེས སུ དེ་ནི འཛུལ་ཞུགས་པ-ར ལོ ཡི ཚད་བཀག ཡོད ལ ནང ལ འཛུལ སླ ཞིང ཕྱིར ཐོན དཀའ་བ གུང་གཞོན ཚོགས་པ-འམ དམར་ཕྱོགས གཞོན་ནུ-འི ཚོགས་པ ལྟ་བུ-འི སྒྲིག་འཛུགས ཤིག ཡིན་པ-ར གཞི་ནས ངོས་འཛིན བྱུང །རིམ བཞིན སྙན་ངག་པ འགའ་རེ ཡར་ལོག མར་ལོག ཐེངས གསུམ བྱེད ཀྱིན་པ ལྟ་བུ རྐང་བཙུགས ནས གསར་འགྱུར བཟོ་བ འདྲ་བ-འི གནས་ཚུལ རེ ཡང རྣ ཐོས་བྱུང ལ ། ཁོངས མི་ཚུན བར ལ ཁེ་ཕན རྒྱལ་ཕམ གྱི འགྲན་རྩོད འདྲ ཞིག ཡོད་པ-འི ལྐོག་བརྡ དང ཟུར་འཕྲིན ལྟ་བུ ཡང ཆད མེད གོ ཞིང  ། ཁེ་ཕན གྱི ཚོགས སྡེ ཀུན དང འདྲ་བ-ར དེ-འི ནང་ལོགས ལ འགལ་འདུ ཆེ་ཕྲ འདྲ་མིན འབྱུང བཞིན་པ འདྲ་བ-འི ཚོར་བ ཞིག ཀྱང ངང གིས རྙེད ། སྤྱིར བོད་ཡིག ནི སྤྱི་ཚོགས ཆེན་པོ-འི ནང བེད་སྤྱོད ཆུང སྟེ ། སྦྲགས་ཁང དངུལ་ཁང ཚོང་ཁང མགྲོན་ཁང ལྟ་བུ ང་ཚོ-འི འཚོ་བ-ར འབྲེལ་བ དམ་ཟབ ཡོད་པ-འི གནས ཀུན་ཏུ ཡི་གེ འདི འགྲོ་ས ཞིག མི་འདུག གོང་མ ཚང གི ཁྱབ་བསྒྲག མ་ཡིན་པ-འི བརྒྱུད་ལམ ནི རི་བོང གི རྭ རེད ། ད ཅི་བྱེད ཟེར ན  ། ཟུར ཞིག ལ བསྒོང ནས སྙན་ངག འབྲི་བ དང དྲ་རྩོམ ཐན་ཐུན འབྲི་བ ལས འདི ལ བཀོལ་སྤྱོད ཆུང  ། ཡང ན འདི-འི ཆེད་དུ འཁོར་བ དང བྲལ ཏེ མཐོ་ས ཞིག དང རིང་ས ཞིག སྙེགས དགོས འདུག འོན་ཀྱང མི མང ཆེ་བ-ས དེ མི་འོང  ། དེང་གི་ཆ-ར  ། སྙན་ངག གཅིག་པུ སྤེལ་ས-འི དུས་དེབ འདུག ཚགས་པར འདུག དྲ་རྒྱ འདུག སྙན་ངག མེད་པ-འི དྲ་རྒྱ ཚགས་པར སོགས འཚོལ དཀའ  ། གསོ་བ་རིག་པ མ་ཚུད་པ-འི ལོ་རྒྱུས ། བརྩམས་སྒྲུང །རི་མོ ། རོལ་མོ སོགས ཐུན་མོང རིག་གནས གཞན ཅི་རིགས ལ དེ་འདྲ མེད་ཚོད དུ སྣང  ། ཡི་གེ འདི-ར ལོ་རྒྱུས ཡོད་པ ནས བཟུང ད་བར བོད་ཡིག ནང རྩོམ་ཡིག འབྲི་མཁན ཁྲོད ནས ཤློོཀ གཅིག ཙམ ཡང བསྒྱུར་བ-འམ ཡང་ན བྲིས མ་མྱོང་མཁན ཞིག འདི རེད ཅེས མཛུབ་མོ འཛུགས་ས ཞིག མེད་པ-འི ཚོད རེད  ། དེ་ལས མཐོང་བ ནི སྙན་ངག་པ ཚོ ས བོད་ཡིག གིས སྲ དང རང་ས འཛིན་པ-ར ནུས་པ ག་ཚོད ཐོན ཡོད་པ ཤུགས ག་ཚོད བརྒྱབ་པ དེ རེད ། དེ་ལས མཐོང་བ ནི སྙན་ངག གི མི་རིགས འདི-ས སྙན་ངག ལ དོ་སྣང ག་ཚོད མཛད གནང་པ དེ རེད ། གལ་སྲིད སྙན་ངག བཅད་པ ཡིན ན མི་རིགས འདི-འི ཡན་ལག གལ་ཆེན ཞིག བཅད་པ དང མཚུངས སྙམ ། ད དེ་ནས ། ད་རེས མི་རབས གསུམ་པ འཐོར་པ ཡིན ན འདྲ ། ངོ་བོ འགྱུར་པ ཡིན ན འདྲ ། ཤི དགོས བྱུང་པ ཡིན ན འདྲ ། བསྐྱར་སྡེབ བྱས་པ ཡིན ན འདྲ ། ཡང ན ཁྲག་གསར བཅུད་གསར འཐུང ནས ཁྲོ་བཙན གྱི རྟགས ཤིག སྟོན རྒྱུ ཡིན ན འདྲ ། དོན་རྐྱེན འདི་འདྲ ཞིག བྱུང ཚར་བ རེད ། འཛམ་གླིང ཡུལ་ལུང ཀུན ལ མིག་བཤེར ཞིག བྱས ན རྩོམ་རིག སྒྱུ་རྩལ གྱི ལོ་རྒྱུས ཁྲོད དུ གནས་ཚུལ རིགས འདྲ བྱུང མ་མྱོང་བ མིན ལ ། དཔེར་ན སོགས ཀྱིས མཚོན་པ-འི ནུབ་ཕྱོགས ཀྱི རྡ་རྡ བ ཚོ དང དེང་རབས འཕར་མ་བ ཚོ-འི མི་སྣ དག གི ལོ་རྒྱུས ལྟ་བུ རེད ། མི་རབས གསུམ་པ ཚོ ས ཞལ ནས འགྲིག་འགྲིག དང འཆམ་འཆམ ཇི་ལྟར གསུངས ན ཡང དོན ལ མི་སྣ ཁ་ཤས བར འགལ་ཟླ ཅུང་ཟད བྱུང ཚར་བ-འི འཕྲིན་བརྡ འདི-ས མིག ཡོད ཀུན ལ མགོ་སྐོར་གཏོང ཐུབ ཀྱི མ་རེད ། དོན་རྐྱེན འདི སྙན་ངག་པ ཚོ རང ནས གདམ་གསེས གནང ཡིན ན ང་ཚོ ལ རྡུང གཏོང་བ-འི དབང་ཆ མེད ལ ། གལ་སྲིད དེ་འདྲ མིན་པ-ར ཁོང་ཚོ ཡུན་རིང ལྐོག་ཇུས བཤམས ནས དབྱེན་སྦྱོར ལ སྤྲོ་བ-འི རྒྱབ་ལོགས ཆས ཆགས་པ ཡིན ན ནི །གཞན གྱི ནི ཁྱི ཚོགས ནང དམུར ལྟ་བུ-འི སྐྱོ་གར འཁྲབ་མཁན ནི དྲང་བདེན དང བཅོས་མིན སྲོག་རྩ-ར བཟུང་བ-འི མི་རིགས གསུམ་པ-འི ཕོ་རྒོད དག རེད ཅེས མི་ཁ འཁོར་བསྒོ སྲིད ཀྱི རེད མ་གཏོགས ། ནག་ཁུང ནང ལ ཁོང་དགོད བྱེད ཀྱིན་པ-འི ཨ་ཕོ དེ་ཚོ-འི གཡང གཞི ནི རེ་ཞིག དཀར ངོགས སུ བཤམས དཀ-འོ སྙམ ། ཕྱི་རྐྱེན མེད་པ-ར དངོས་གནས ནང་རྐྱེན གཅིག་པུ-ར བལྟས ནས བྱུང་པ ཡིན ན སྟབས་ཡག སྟབས་ཡག ཅེས ཀྱང ཞུ-འོ །  ། སྙན་ངག རང ངོས་ནས བལྟས ན ། ཚོགས་པ མི་གཙོ སྒེར་པ གཙོ ། སྒེར་པ-འང མི་གཙོ གང བྲིས གཙོ ཞེས ཞུས རུང འཐུས སྙམ ། གང་ཡིན་ཟེར་ན ། རྩོམ་པ་པོ ཞེས གང བྲིས གང བརྩམས ཀྱིས སྐད་ཆ འཆད་པ ལས འབྲི་མཁན དེ གང་འདྲ ཅི་འདྲ ཡིན་ཚུལ དེ རྩོམ་རིག རང དང འབྲེལ་བ ཆུང སྟེ ། དེ་རིགས རྩད་ཞིབ བྱེད་མཁན ནི ཉེན་རྟོགས རྩ-འི ཉི ཁུག ན ཁ་ཏོན བསགས་པ-ར ཉོབ ཀྱིན་པ-འི རྒན་རྒོན ཡིག ངོ མི་ཆོད་པ ཚོ རེད སྙམ ཡོད ། ཞོར ལ ཞུ རྒྱུ ཞིག ལ ། སེམས་རྩ-ར དུག་ཁུ འཁྲི་བ-འི མི་ཆུང རེ་འག ས ལག་དམར དག གི རྩ ནས ཕ་མེས ཀྱི ཁྲག་དྲི མ་ཡལ་བ-འི ཚེགས་གླ ཅུང་ཟད རེག གིན་པ དེ ངོམ་སོ འདྲ ཞིག གིས ། གཞན ལ འབུར་འཇོམས སུན་འབྱིན མཐོ་ཚམས སམ འགོག་རྐྱེན བཟོ་བ-འི ལས ཀྱིས རང་ཉིད ཀྱི ཁེ་གྲགས ཨེ་ཐོབ ལ ས་ནག སོ་འཐམ བྱས ནས ། གོ་སྐབས ཅུང་ཟད བྱུང མཚམས ། ག དུས ཡིན་ཡང ཡུན་རིང ཁོག བཅངས བྱས་པ-འི ཀུན་སློང དང ངོ་གདོང དེ བསྟན ཡོང ནས ། རིགས དང ཚོགས་པ མི་སྒེར གང་རུང གི བར ལ དབྱེན་དཀྲུགས ཕུང་སྦྱོར ད་རེས ཡང མི་རབས གསུམ་པ-འི སྣང་ཚུལ དེ དང འབྲེལ་བ མེད་པ-འི བོད སོག གི སྐད་ཆ འདི བསླངས སོང  ། ཁྱོད ཀྱི མི་རིགས དབྱེ་མཚམས ཀྱི ཚད་གཞི དེ ཁྱོད ཀྱི ཨ་མྱེ-ས སྨྱོན་པ སི་ཏ་ལེན སོགས ནས ཡོང་པ ཡིན ཞེས མ་ལབ ང ངོ་ཚ གི འདི-འི སྐོར ལ མཚན ངོ་མ བཀོད གནང གིས བགྲོ་གླེང གནང་མཁན བྱུང ན ཐུགས་རྗེ་ཆེ ཞུ གི ཡིན  ། ཡ ད ། གསར་འགྱུར ལ བལྟས ན ། མི་རབས གསུམ་པ ཚང འཐོར མི་འདུག རྐང་འཛིན་པ འབོར་ཆེན ཞིག ཕྱིར་ཐོན་པ ཙམ རེད གསུང འདུག དོན ལ གཞིས་བྱེས གཉིས སུ གྱེས་པ འདྲ་པོ རེད འདུག ལར སྔོན་ཆད ཡིན ན སྐྱབས་ཆེན གྱིས སྒྲེང་བ-འི མཆོད་མེ ནི མི་རབས གསུམ་པ-འི དར་ཆ གཙོ་བོ-ར ཀུན གྱིས ངོས་འཛིན གནང གིན འདུག ལ དེ་ནི ཁོང་ཚོ-འི གཡུལ་ས བཙན་ཤོས དང བརྟན་ཤོས ཀྱང རེད ། ཉི་མ དེ་རིང ནས བཟུང རེ རྐང་གླིང གིས ནུས་པ འདོན གྱིན་པ-འི དགེ་ཆོས ཀྱིས དེ-འི ཚབ གནང སྲིད ལ ། མེ་སྟག ལགས དཔུང་སྡེ དེ རུ འཛུལ་བ-ས ཁྲག གསབ བྱུང་པ ནང་བཞིན གསོན་ཤུགས ཞིག མངོན ཡང སྲིད སྙམ ཡོད ། གང་ལྟར མཆོད་མེ ཚང གིས སྔར གྱི ལོ་རྒྱུས དེ་དག དྲ་ཐོག བསུབ་པ-ར རང་འཇགས ཉར རྒྱུ ནི གལ་ཆེ སྙམ ལ ། དགེ་ཆོས ཚང གིས ཀྱང ཤུལ སྐུད་པ-ས འགེངས ཐུབ་པ-འི སྨོན་ལམ བཏབ ཡོད ། དོན་རྐྱེན འདི གཏམ་བཟང མ་རེད ལ གཏམ་ངན ཡང མ་རེད ། འདི དོན་རྐྱེན རང་བྱུང ཚར་བ ཙམ རེད ། ཆོས་པ རྣམ་དག ཚོ ས འདུ བྲལ ཆོས་ཉིད ཡིན གསུང ནས སྔ་མལ དུ བཞུགས འཇིག་རྟེན་པ ཚོ སྔར བཞིན འཚོ་ཚིས ཀྱི ཀུན་སློང གིས བསྐུལ ངོ-ར དབུལ་སྐྱུར ཕྱུག་འགྱུར གྱི ལམ ལ འགྲན་རྒྱུགས ལ སྙན་ངག གི རྩེད་ཆས རེ ཡང བྱེད ངེས ། སྐྱབས ཕྱོགས ཡིན ན འདྲ རེ ཕྱོགས ཡིན ན འདྲ ། ཁོང་ཚོ-ས སྙན་ངག གི གོམ་མཚམས འཇོག མི་སྲིད་པ ཀུན གྱིས མཁྱེན་གསལ རེད ། ཕན་ཚུན མཛའ་བཤེས འགྲན་བསྡུར གྱི ངང ནས སྙན་ངག གི ཐེམ་པ ཡར འཛེགས གནང ངེས་པ-ར ཡང གདོན མི་ཟ ། མི་འགྱངས་བ འདི འདྲ-འི གསར་འགྱུར ཞིག ཐོས ཐུབ་པ-ར ཡང ང ལ ཡིད་ཆེས ཡོད ། གཅིག ན གསར་འགྱུར བྱུང ཚར ཡོད རེད དཔེར་ན ། ཉིན་གང ཞིག ལ ཆང་ཁང གང་ཞིག ཏུ སྐྱབས རེ་གཉིས འཁོར དང བཅས་པ དགའ་འཛོམས ཀྱིས སྙན་ངག དང མི་རབས གསུམ་པ-འི སྐོར གྱི བཀའ་མོལ བྱུང སོང ཞེས་པ-འོ  ། འོན་ཀྱང གོང ནས ཞུས ཟིན་པ བཞིན ཅི་ནས་ཀྱང གཟབ དགོས་པ ནི སྙན་ངག ལ འབྲེལ་བ ཆེར མེད ཀྱང དོན་རྐྱེན འདི བེད་སྤྱོད གཏོང་བ-འི ངན་ཇུས བཤམས་མཁན དག གི བྱེད་རྩོལ ཡིན ནོ །  ། སྤྱི་ལོ ༡༠༡༡ ལོ-འི ཟླ ༦ ཚེས ༢༢ ཉིན ལྷོ་ཕྱོགས ཀྱི གྲོགས་པོ ཞིག གི གཟིམ་ཤག ཏུ གྲུབ ། 