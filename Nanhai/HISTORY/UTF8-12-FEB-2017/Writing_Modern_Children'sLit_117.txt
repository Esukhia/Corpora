ངང་མོ ས ངང་ཕྲུག གི ཕ་འཚོལ དུ སོང་བ ། ༄༅ ། །གནའ་སྔ་མོ ངང་པ ཞིག དང ངང་མོ ཞིག ལ ངང་ཕྲུག གསུམ ཡོད ཅིང ཁོ་ཚོ དྲོ་སྐྱིད ལྡན་པ འི ཚང ཞིག གི ནང སྡོད ཀྱི ཡོད ། ངང་པ ཕ དེ ས ཉིན་ལྟར ཕྱི ལ ཟས འཚོལ་བ ར འགྲོ་བ དང ངང་མོ ས ཉིན་ལྟར ངང་ཕྲུག ཉར ནས སྡོད ཀྱི ཡོད ། ཐེངས་གཅིག ངང་པ ཕ དེ ཕྱི ལ ཟས འཚོལ དུ སོང ནས ཉིན་ཤས ལོག མ་ཡོང་བ ས ངང་མོ དང ངང་ཕྲུག་ཚོ ས སེམས་ཁྲལ ཆེན་པོ ས པ་ཕ ལོག ཡོང་བ ར སྒུག ཀྱང ད་དུང སླེབས་མཁན མེད་པ ས ངང་པ ཨ་མ ས ངང་ཕྲུག་རྣམས ཚང ལ བཞག ནས ངང་པ ཕ དེ འཚོལ དུ སོང  ། ངང་མོ ས སོང སོང ནས བྱ་རོག ཅིག དང ཐུག ནས གླུ འདི་ལྟར བླངས ། ངང ངང ངང  ། ངང་པ པ་ཕ མཐོང བྱུང་ངམ ངང་ཕྲུག གསུམ་པོ གསོ་མཁན མི་འདུག མཚོ ལ གཡས་སྐོར རྒྱག་མཁན མི་འདུག ངང ངང ངང  ། ཞེས དྲིས་པ ར བྱ་རོག དེ ས གཤོག་པ གུག་གུག བྱེད ཀྱིན ། པོ་པོ་པོ ། ངང་པ པ་ཕ མཐོང ངང མོས ངང་ཕྲུག གི ཕ འཚོལ དུ སོང་བ མ་བྱུང  ། ངང་ཕྲུག གསུམ་པོ ང ས གསོ ཆོག མཚོ ལ གཡས་སྐོར ང ས རྒྱབ ཆོག པོ་པོ་པོ ། ཞེས ལན བཏབ ། ངང་མོ ས དེ ལ ཁ་ཡ མ་བྱས་པ ར མུ་མཐུད འཚོལ་བ ར ཕྱིན་པ ས སྐྱ་ཀ་ཁྲ་མོ ཞིག ཐུག ནས སྔར་བཞིན གླུ བླངས ཏེ དྲིས་པ ར ། སྐྱ་ཀ ས མཇུག་མ གཡུག་གཡུག བྱས ནས ། ཀྲ ཀྲ ཀྲ ། ངང་པ པ་ཕ མཐོང མ་བྱུང  ། ངང་ཕྲུག གསུམ་པོ ང ས གསོ ཆོག མཚོ ལ གཡས་སྐོར ང ས རྒྱབ ཆོག ཀྲ ཀྲ ཀྲ ། ཞེས གླུ བླངས་པ ས ངང་མོ ས སེམས་སྐྱོ བཞིན མུ་མཐུད འཚོལ དུ བསྐྱོད ། ཡང པུ་ཤུད ཅིག ཐུག་པ ས དེ ལ སྔར་བཞིན དྲིས ཀྱང ཕོ་རོག དང སྐྱ་ཀ ལྟར ལན་བཏབ་པ ས སེམས ལྷག་པར སྐྱོ ནས མིག་ཆུ གཏོང གིན འཚོལ དུ སོང་བ ས མཐར བྱ ཏིང་ཏིང སྒྲོལ་མ ཞིག འཕུར ཡོང་བ དང འཕྲད་པ ས སྔར་བཞིན གླུ བླངས ནས དྲིས་པ ས ཏིང་ཏིང སྒྲོལ་མ སྙིང་རྗེ་ཚད་མེད སྐྱེས ཏེ ངང་མོ ར གླུ ལན འདི་ལྟར བླངས ། ཏིང་ཏིང ཏིང  ། ངང་པ པ་ཕ ང ས མཐོང བྱུང  ། ཡ་གི འི རྒྱལ་པོ འི རྒྱལ་གཞིས ནང ལ ། སྐེ ལ ལྕགས་ཐག བརྒྱབ ནས བཞག འདུག ཏིང་ཏིང ཏིང  ། ཞེས གླུ ལན་བཏབ་པ ས ངང་མོ ཤིན་ཏུ དགའ ནས བྱིའུ ཏིང་ཏིང སྒྲོལ་མ ར ཐུགས་རྗེ་ཆེ ཞུ ས ཏེ མྱུར དུ རྒྱལ་པོའི་ཕོ་བྲང ཕྱོགས སུ འཕུར ནས གང་ས ར ལྡིང་སྐོར བརྒྱབ ནས བལྟས་པ ས ངང་པ ཕ དེ ཕོ་བྲང གི ཟུར ཞིག ལ སྐེ ལ ལྕགས་ཐག བསྐོན ནས བཏགས ཡོད་པ མཐོང་བ ས ལམ་སེང རྒྱལ་པོ འི མདུན ལ བབས ནས ཕྱག་འཚལ བཞིན ཞུས་པ ། ངང ངང ངང  ། རྒྱལ་པོ་ཆེན་པོ ང ལ གསོན དང  ། ངང་པ པ་ཕ གློད རོགས གནང དང  ། ངང་ཕྲུག གསུམ་པོ གསོ་མཁན མི་འདུག མཚོ ལ གཡས་སྐོར རྒྱག་མཁན མི་འདུག ངང ངང ངང  ། ཞེས ངུ བཞིན ཞུས་པ ས རྒྱལ་པོ ཡང སྙིང་རྗེ ཆེན་པོ སྐྱེས ནས ངང་པ དེ གློད་པ ར མ་ཟད དེ་ནས་བཟུང ཁོ་ཚོ ར༌ ལྡུམ་ར འི ནང ནས ཟས ག་དུས ཡིན་ཡང ལེན ཆོག་པ འི བཀའ གནང་བ ས དགའ་སྐྱིད ཀྱི འཚོ་བ ར རོལ་བ འི སྐལ་བ བཟང་པོ ཞིག ཐོབ་པ རེད ། ངང་པ ཕོ དེ འི སྐེ ལ ལྕགས་ཐག བསྐོན ཤུལ དུ ནག་པོ ཆགས་ཡོད་པ ས དེང་སང མི་ཚོ ས སྐེ ནག་པོ ཡིན་པ འི ངང་པ ཚང་མ ཕོ ཡིན་པ ར ངོས་འཛིན བྱེད ཀྱི ཡོད ། 