ལ་གཞས སྒྱུ་རྩལ ། ལ་གཞས ཀྱི སྒྱུ་རྩལ ཁྱད་ཆོས དང ད་ལྟ-འི གནས་བབ སྐོར རགས་ཙམ གླེང་བ ། ལ་གཞས ཞེས་པ ནི སྡེ་བ-འམ ཁྱིམ་ཚང ལས རིང་དུ་གྱེས་པ-འི རི་མགོ དང གཞོན་ནུ ཕོ་མོ འཚོགས་ས-ར སྐད་ངག འགྱུར་ཁུགས ཀྱི དབྱངས ལ དྲངས ནས གཞོན་ནུ ཕོ་མོ-འི བརྩེ་དུང བརྗོད་པ-འི ཚིགས་བཅད བརྩམས་ཆོས ཤིག ལ བྱ ཞེས་པ ལྟར གཞོན་ནུ ཕོ་མོ རྣམས ཀྱི མཛའ་བརྩེ འོ་མ-འི རང་མདངས གསལ་རྗེན དུ མཚོན་བྱེད ཀྱི ངག་ཐོག གི སྙན་ངག དེ-ར མདོ་སྨད་ཡུལ དུ ལ་གཞས སམ ལ་ཡེ ཞེས འབོད་པ དང  ། དབྱངས དང བཅས ངག་ལ འགུག་པ-འི དམངས་ཁྲོད ཀྱི ངག་རྩོམ འདི གཙོ་བོ མཚོ་སྔོན་པོ-འི མཐའ་འཁོར གཙོ བྱས་པ-འི ཀན་ལྷོ དང རྔ་བ སོགས ཀྱི རོང་འབྲོག་ས་ཁུལ དུ དར་ཁྱབ ཆེ ཞིང  ། ས་གནས དེ་ག-འི བོད་པ རྣམས ལེན་པ-ར དགའ ཞིང ཉན་པ-ར སྤྲོ་བ-འི དམངས་གཞས ཀྱི རིགས ཤིག ཡིན ། དོན་ཚན དང་པོ ། ལ་གཞས ཀྱི སྒྱུ་རྩལ ཁྱད་ཆོས ། དེ་ཡང དཔེ་དོན གཉིས ཀྱི བདག་ཉིད་ཅན གྱི མདོ་སྨད ཀྱི ལ་གཞས ལས གཞོན་ནུ ཕོ་མོ རྣམས ཀྱི དུང་བ སེམས ཀྱི གཟུགས སུ མི་སྣང་བ-འི ནང་སེམས ཀྱི འགྱུར་བ ཅི་རིགས དེ གསལ་པོ-ར མངོན ཕྱིར ། དམངས་ཁྲོད ཀྱི སྒྱུ་རྩལ་པ-འམ རྒྱ་ཆེ་བ-འི མང་ཚོགས ཀྱིས ཁོ་རང ཚོ-འི བསམ་བློ-འི འཁྱེར་ཕྱོགས དང མཐུན་པ-འི འཇིག་རྟེན ལྟ་ཚུལ དང ཡུལ་གོམས་གཤིས་ལུགས ། ཕྱི་རོལ་ཡུལ གྱི འཇིག་རྟེན དུ གནས་པ-འི ཉི་ཟླ་སྐར་གསུམ གྱི འཆར་ནུབ དང  ། རླུང་སྤྲིན་ཆར་གསུམ གྱི རྒྱུ་ཕྱོགས ། རང་བྱུང ཡུལ་ལྗོངས ཀྱི མཛེས་རིས ། མདོར་ན མི རྣམས ཀྱི ཉིན་རེ-འི འཚོ་བ དང འབྲེལ ཞིང གོམས་འདྲིས སུ གྱུར་པ-འི བྱ་དངོས ཡོད་ཚད ལ དཔེ ལེན་པ-འི ཐབས་ལམ ལ བརྟེན ནས ། གཞོན་སྐྱེས ཕོ་མོ དག གི སེམས ཀྱི བརྩེ་དུང གི འགྱུར་བ ཅི་རིགས སྦ་གསང མེད་པ-ར ཕྱིར མངོན་པ-ར བྱེད ཐུབ་པ བྱུང ཡོད ། དེ་བ-ས མདོ་སྨད ཀྱི ལ་གཞས ནི མེས་པོ གོང་མ དག གི རིང ནས རིམ་བཞིན བསྲེགས་བཅད་བརྡར་གསུམ ལས བྱུང་བ-འི བློ་གྲོས ཀྱི ཉིང་ཁུ དང  ། བརྡ་རྙིང དང མངོན་བརྗོད སོགས ཀྱིས མ་བཅིངས་པ-འི སྐད་ཆ-འི ཉིང་བཅུད རྣམས མ་ལུས་གཅིག་འདུས ཀྱི ཕུང་བོ ལྟ་བུ ཡིན ལ ། མི་དམངས ཀྱི བསམ་བློ-འི འཁྱེར་སོ དང རེ་འདུན ། དངོས་ཡོད འཚོ་བ-འི རྒྱུན་ཤེས སོགས ཐད་ཀ-ར མངོན བྱེད ཀྱི མེ་ལོང ལྟ་བུ-འང ཡིན ། མདོར་ན ལ་གཞས ནི ཐུན་མོང མ་ཡིན་པ-འི སྒྱུ་རྩལ གྱི ཁྱད་ཆོས དུ་མ-ས ཕྱུག་པ-འི བསམ་བློ-འི མཛེས་རིས ཀྱི ཞིང་ཁམས ལྟ་བུ ཞིག ཡིན་པ སྟེ ། དང་པོ ། བརྗོད་དོན གསལ ཞིང ཡུལ་སྲོལ དུ་མ-ས བརྒྱན་པ ། ཕོ་མོ-འི བར གྱི བརྩེ་དུང མཚོན་པ-ར བྱེད་པ-འི ལ་གཞས ཀྱི བརྗོད་སྙིང དེ བོད་རང གི འཚོ་བ དང ཐག་ཉེ་བ དང  ། མང་ཚོགས ཚོ-འི མཐོང་ཐོས་མྱོང་གསུམ ལས བྱུང་བ-འི དངོས་ཡོད འཚོ་བ-འི ཁྲོད ཀྱི བྱ་བྱེད སྣ་ཚོགས ཀྱི དཔེ-ར བཀོད་པ ལས ཉན་མཁན དག གི སེམས སུ སྣང་བ-ར བྱས ཡོད ལ ། མཚོན་བྱེད ཀྱི དཔེ དག ནི བོད་རང གི འཚོ་བ དངོས དང བོད་མི-འི དགའ་ཁ་འཁྱེར་ཕྱོགས དང མི་མཐུན་པ-འི མེ་ལོང་མ-འི གཞུང དུ བྱུང་བ-འི གཞན་རིགས ཀྱི འཚོ་བ-འི གོམས་སྲོལ དང མཛེས་དཔྱོད ཀྱི ལྟ་བ-ས ཁྱབ་པ-འི དཔེ་རིས གང་ཡང མ་ཡིན་པ སྟེ ། ལ་གཞས ཀྱི ཚིག་ཟུར གང་རུང ལས མངོན་པ-འི དཔེ་རིས ནི རང་རིགས ཀྱི མཛེས་དཔྱོད ཀྱི ལྟ་བ དང  ། མི་ཚེ-འི རིན་ཐང གི ལྟ་བ ལས གཞན ད་དུང ཞིང ཕྱུགས་ལས སོགས ཐོན་སྐྱེད ངལ་རྩོལ ཏེ དངོས་ཡོད འཚོ་བ-འི ནང གནས་པ མཐའ་དག མི་འབྱུང་བ གཅིག ཀྱང མེད ། དེ་བཞིན་དུ ཡུལ་གྲུ སོ་སོ-འི བཀོད་པ དང གནམ་གཤིས ཀྱི འགྱུར་ལྡོག ། དེ-ར གནས་པ-འི རི་དྭགས དང འདབ་ཆགས ། སྒོ་ཕྱུགས སོགས སེམས་ཅན གྱི རིགས དང དབྱེ་བ ། སྤྱོད་སྒོ དང དེའི་ཐད ཀྱི རྒྱུན་ཤེས སྣ་ཚོགས བཅས ཀྱི རང་བཞིན དང ངོ་བོ ། ཁྱད་ཆོས སོགས གང་ལ་གང་འཚམ གྱི ཚུལ དུ དཔེ-ར མ་བྱུང་བ མེད་ལ ། དེ་བ-ས མི རྣམས ཀྱི ཡིད ལ དོན་དངོས ཀྱི གནས་ཚུལ དང བསམ་ཚུལ དངོས ཀྱི བདེན་སྣང ཞིག འཇོག ཐུབ་པ-ར མ་ཟད ། བབས་ཆགས དང དྭངས་གཙང བཅོས་མིན གྱི འཚོ་བ-འི བདེན་པ ཞིག རང་ཤུགས སུ མངོན་པ-འི སྒྱུ་རྩལ གྱི ཁྱད་ཆོས དུ་མ-ས ཕྱུག་པ དེ-འང རྟོགས ཐུབ ། ལྷག་དོན བོད མི-འི དངོས་ཡོད འཚོ་བ-འི ཁྲོད བྱ་བྱེད ཀྱི ལས་རིགས ཅི་དག དེ ཐུན་མིན གྱི ཡུལ་སྲོལ གོམས་གཤིས དང འབྲེལ་བ དམ་ཅིང་ཟབ་པ-ར འདུག་པ-ས ། སྤྱིར དམངས་ཁྲོད ངག་རྩོམ མི་ཉུང་བ ཞིག ལས མེས་པོ གོང་མ དག གི རིང་ནས བརྒྱུད་པ-འི ཡུལ་སྲོལ གོམས་གཤིས མི་ཉུང་བ ཞིག མཐོང་ཐུབ ལ ། སྒོས སུ ཕོ་མོ-འི བར གྱི དུང་བ སེམས ཀྱི རང་བཞིན དེ གསལ་ལེ-ར མཚོན་པ-ར བྱེད་པ དེ གཞས་ཚིག རེ་རེ-འི བརྗོད་དོན དུ གྱུར་པ-འི མདོ་སྨད ཀྱི ལ་གཞས ལས དཔེ་འགོད སོགས སྒྱུ་རྩལ གྱི ཐབས་ཤེས གང་རུང ལ བརྟེན ནས མངོན་པ-ར བྱས ཡོད་པ-ས ། མདོ་སྨད ཀྱི ལ་གཞས མི་ཉུང་བ ཞིག གི ཚིག་ཟུར ལས གཞན་རིགས ལ ངོ་མཚར གྱི སྣང་བ ཅིག་ཅར ཏུ སྟེར ནུས་པ-འི ཡུལ་གོམས་གཤིས་ལུགས དུ་མ-ས ཕྱུག་པ དེ མངོན་པ-ར བྱས ཡོད དེ ། དཔེར་ན ། ཞེས་པ སོགས ལྟ་བུ ལས ཀྱང གཞོན་ནུ ཕོ་མོ-འི བར གྱི བརྩེ་དུང མཚོན་པ-ར བྱེད་པ དེ གཞིར་བཞག གི སྟེང དུ ། མདོ་སྨད ཀྱི ས་ཆ-ར མཚོན་ན ཁ་མཐུན དང ཞེ་མཐུན ཞེས དགའ་རོགས ལ-འང རིགས མི་འདྲ་བ ཡོད་ཚུལ དང  ། དེ་བཞིན་དུ རོང་འབྲོག་ས་ཁུལ དུ གཞོན་ནུ ཕོ་མོ རྣམས ཉིན་མོ-འི དུས་སུ རང་རང གི འོས སུ བབ་པ-འི ལས ལ བརྩོན་པ དང  ། མཚན་མོ-འི དུས་སུ ད་གཟོད གཞོན་སྐྱེས ཀྱི ཕོ་གསར དག རང་རང གི བརྩེ་དུང གི མདུན་མ བཅོལ་ས-འི བུ་མོ དག སྡོད་ས-འི ཁྱིམ དུ ཕ་མ སོགས ལ གསང་བ-འི ཚུལ གྱིས བཅར ནས མཉམ་སྡོད བྱེད་པ དང  ། ཡང བརྩེ་དུང ཤིན་ཏུ ཟབ་པ-འི དགའ་རོགས ཟུང གི རྒྱུ་རྐྱེན དུ་མ-འི དབང གིས ཕན་ཚུན ཁ་བྲལ ནས ཐག་རིང གི ཡུལ དུ འགྲོ དུས ། ཕན་ཚུན ལ བཅངས་པ-འི བརྩེ་དུང མཚོན་བྱེད དུ རྒྱུ གང་རུང ལས གྲུབ་པ-འི མཛུབ་དཀྲིས སོགས དྲན་པ-འི རྟེན དུ འབུལ་བ དང  ། ཡང ན ཕན་ཚུན ཕྲད་པ-འི གོ་སྐབས དབེན དུས རང་སེམས ཀྱི དྲན་གདུང མཚོན་བྱེད དུ ལ་གཞས སྐད དུ བསྐུར་བ སྟེ ། གཞོན་ནུ ཕོ་མོ དག གི དགའ་རོགས འཚོལ་བ-འི བརྒྱུད་རིམ དང གོམས་སྲོལ སོགས ལ་གཞས ཀྱི ཚིག་ཟུར གང་རུང ནས མངོན་པ-ར འདུག ལྟ་བུ ། དེ་བ-ས མདོ་སྨད ཀྱི ལ་གཞས ནི མདོ་སྨད་ཡུལ གྱི བོད་པ-འི གོམས་སྲོལ གྱི བང་མཛོད ལྟ་བུ སྟེ ལ་གཞས ཀྱི ཚིག་ཟུར གང་རུང ལས མངོན་པ-འི ཡུལ་སྲོལ གོམས་གཤིས དེ ལས དུས་སྐབས ཤིག རིང གི མི་དམངས མང་ཚོགས ཀྱི འཚོ་བ-འི གནས་ཚུལ དང  ། བསམ་པ-འི དྲན་ཕྱོགས ། ཚེ འདི་ཕྱི-འི བདེ་སྡུག གི ཆེད་དུ དད་མོས བྱེད་ཚུལ ། ཕྱི་སྣོད ཀྱི ཁོར་ཡུག དང དེ-ར གནས་པ-འི སེམས་ཅན གྱི གནས་ཚུལ སོགས དོན་དངོས ཀྱི རང་བཞིན ལྡན་པ-འི སྒོ་ནས མཚོན་པ-ར བྱས ཡོད ལ ། ལྷག་པར་དུ འདས་དོན ལ ཞིབ་འཇུག དང རྒྱུས་ལོན བྱེད་པ-ར རིན་ཐང་ལྡན་པ-འི རྒྱུ་ཆ མི་ཉུང་བ ཞིག མཁོ་སྤྲོད བྱས ཡོད་པ བཅས ནི ། དངོས ནས མདོ་སྨད ཀྱི ལ་གཞས ལ མངའ་བ-འི ཐུན་མིན རིན་བྲལ གྱི སྒྱུ་རྩལ ཁྱད་ཆོས ཤིག རེད ཅེས བརྗོད ཀྱང འགལ་བ-འི གནས་མེད་པ-ར སེམས ། གཉིས་པ ། དཔེ བཀོད་པ ཕུན་སུམ་ཚོགས ཤིང བརྗོད་དོན སྣང་བརྙན ལྡན་པ ། མདོ་སྨད ཀྱི ལ་གཞས ལས བརྗོད་བྱ-འི དོན ཕོ་མོ-འི བར གྱི བརྩེ་དུང སྟེ ནང་སེམས ཀྱི འགྱུར་བ ཅི་རིགས གསལ་བོ-ར སྟོན་ཕྱིར བོད་རང གི ཁྱད་ཆོས ལྡན་པ-འི རི ར་བ ཁང་ཁྱིམ དང སྒོ་ཕྱུགས ། རྒྱ་མཚོ དང གཙང་ཆབ ། རི་སྐྱེས ཀྱི རི་དྭགས དང ཤིང་རིགས སྣ་ཚོགས ། དེ་བཞིན དུ མཐོ ནམ་མཁ-ར འཕུར་བ-འི བྱ་རིགས དང དམའ ས་སྟེང ན རྒྱུ་བ-འི འབུ་རིགས སྟེ ། མདོར་ན བོད་པ དག གི རྣམ་ཀུན མིག་ལམ དུ མཐོང་བ-འི ཕྱི སྣོད་ཀྱི་འཇིག་རྟེན ལ ཡོད་དོ་ཅོག དང  ། ནང སེམས་ཅན་རིགས དྲུག ལ སྣང་ངོ་ཅོག དཔེ མི་འཇོག་པ དང མ་ཁེབས མ་འདུས་པ གཅིག ཀྱང མེད ལ ། དཔེ བཞག་པ-འང གསོན་ཉམས་ལྡན ཞིང སྣང་བརྙན ཆེས གསལ་བ ། དཔེ་དོན འབྲེལ་ཆགས ལ བརྗོད་དོན གནད་དུ་ཁེལ་བ དང  ། དཔེ་དོན སྦྱོར་ཚུལ སྣ་མང ཕུན་སུམ་ཚོགས ལ བོད་རང གི མིང གི སྦྱོར་ལུགས དང  ། ངག གི བརྗོད་སྟངས ཀྱི ཁྱད་ཆོས ལྡན་པ-འི སྒོ་ནས སྒྱུ་རྩལ གྱི ཉམས་འགྱུར ཐོན་པ-ར བྱས ཡོད་པ ། སྙན་ངག མེ་ལོང་མ-འི གཞུང ལྟ་བུ སོགས ལ སྦྱང་བརྩོན མ་བྱས ཀྱང ཚིག་རྒྱན གྱི སྦྱོར་སྟངས སྣ་མང ཕུན་སུམ་ཚོགས་པ-ར མ་ཟད ། དཔེ རྣམས དོན དང མཐུན ལ ། དོན རྣམས དཔེ ལས གོ་བ-འི སྒྱུ་རྩལ གྱི ཉམས དུ་མ-ས ཀུན་ནས ཕྱུག་པ ། མདོར་ན གཞོན་ནུ ཕོ་མོ-འི བརྩེ་དུང གི དགའ་སྐྱོ་ཆགས་སྡང སྟེ ། ནང་སེམས ཀྱི འགྱུར་བ ཅི་དག ཕྱི་རོལ གྱི དངོས་པོ གཟུགས་སྣང་ཅན དག གི དཔེ-ར བཀོད་པ-འི ཚིག གི ཕྲེང་བ རེ་རེ-འི ཁྲོད དུ མངོན་པ-ར བྱས ཏེ ། ཉན་མཁན ཁྲི་སྟོང མང་པོ-འི བློ་ཡིད ཀུན་ནས འཕྲོག ཐུབ་པ-འི རྨད་དུ་བྱུང་བ-འི སྒྱུ་རྩལ གྱི ཚེ་སྲོག འཛོམས་པ-ར བྱས ཡོད་པ སྟེ ། དཔེར་ན ། ཕན་ཚུན འདྲིས ཤིང མཐུན་པ-ར གྱུར་པ-འི གཞོན་ནུ ཕོ་མོ དག གི རི་རབ ལས དཔངས མཐོ་བ དང  ། རྒྱ་མཚོ ལས གཏིང་ཟབ་པ-འི རང་བཞིན དྲང་བོ-འི བརྩེ་དུང དེ ། རང་གཞན ཀུན གྱིས ཕ་མ དང བུ་ཕྲུག ལ བཅངས་པ-འི ལྷད་མེད དྭངས་གཙང གི བརྩེ་འདང དེ-འི དཔེ-ར བཀོད་པ བརྒྱུད ནས མཚོན་པ-ར བྱས ཡོད་པ དང  ། ཡང དུང་སེམས འོ་མ-འི རང་མདངས ལ ནམ་ཡང འགྱུར་བ མེད་པ-འི ཞེ་མཐུན ཕོ་མོ ཟུང གིས ཕན་ཚུན དྲན་པ-འི སེམས ཀྱི འགྱུར་བ དེ ། སྙན་གཞུང གི སེམས་མེད་རབ་རྟོག གི རྒྱན ལས ཀྱང བྲོ་བ ཆེ ཞིང  ། སྐྱོ་ཉམས་ལྡན་པ-འི བརྩེ་དུང ངོ་མ ཞིག གི སྣང་བརྙན དེ དཔེ་རིས བཞིན གསལ་བོ-ར མངོན ཐུབ ། ལ་གཞས ཀྱི དཔེ་འཇོག གསལ ཞིང ངོ་མཚར ཆེ་བ ། དཔེ དང དཔེ་ཅན རན་ཞིང་འཚམ་པ ། མཚོན་བྱེད དཔེ-འི ཁྱད་ཆོས ཇི་ལྟ་བ་བཞིན མཚོན་བྱ-འི དོན གྱི སྟེང དུ མཚུངས་པ-ར གནས་པ བཅས རབ་བཏགས དང འཕྲུལ་སྣང སོགས ཀྱིས ཀུན་ནས ཕྱུག ཅིང  ། དཔེ བཀོད་པ དོན དང མཐུན ལ བརྗོད་དོན སྣང་བརྙན ལྡན་པ-འི སྒྱུ་རྩལ གྱི རོ་ཉམས ཕུན་སུམ་ཚོགས་པ-འོ ། །གསུམ་པ ། རྗོད བྱེད ཀྱི ཚིག སྟབས་བདེ ཞིང གསོན་ཉམས་ལྡན་པ ། སྤྱིར དམངས་ཁྲོད རྩོམ་རིག ནི ངག་ཐོག ནས གསར་རྩོམ བྱས་པ-འི སྒྱུ་རྩལ རྩོམ་རིག ཞིག ཡིན་པ-ས ། ཚང་མ-ར ངག་ཐོག རང་བཞིན གྱི ཁྱད་ཆོས ལྡན་པ དང  ། མདོ་སྨད ཀྱི ལ་གཞས འདི-འང མང་ཚོགས ཀྱི ངག ནས ཡང་ཡང བཙོ་སྦྱངས བྱས་པ-འི སྐད་ཆ-འི དྭངས་མ ལྟ་བུ ཡིན་པ-ས ། རྗོད བྱེད ཀྱི ཚིག རྣམས སྙན ཞིང གོ་བདེ་བ དང  ། རྒྱ་ཆེ-འི མང་ཚོགས ཀྱི བློ་ཁ དང མཐུན་པ-འི ཕལ་སྐད ཀྱིས ཀུན་ནས ཕྱུག་པ ། དོན རྟོགས དཀའ་བ-འི མངོན་བརྗོད དང བརྡ་རྙིང གང གིས ཀྱང བཅིངས མེད་པ-ས ། སྐྱེས ཕོ་མོ ཁ རྒན་གཞོན སུ ཡིན་ཡང ངག་ཐོག ནས གསར་རྩོམ དང ཞུ་དག བརྒྱུད་སྤེལ བཅས བདེ་ལེགས ངང བྱེད་པ-ར མ་ཟད ། བླངས མ་ཐག་ཏུ བརྗོད་བྱ-འི དོན རྣམས བློ ལ ངལ་བ མེད་པ-ར ལྷང་ངེར ངེས ཐུབ ། བོད་རིགས མང་ཚོགས ལ རྒྱུས་མངའ་བ-འི དཔེ དྲངས་པ དོན དང མཐུན་པ ། རྗོད བྱེད ཀྱི ཚིག གནད དུ འཁེལ ཞིང གསོན་ཉམས་ལྡན ལ བབ་ཆགས་པ ། ཚིག་འབྲུ ལེགས ཤིང བརྗོད་པ གཙང་བ-ས ། བརྗོད་བྱ-འི དོན ཡིད ལ ངེས བདེ་བ སོགས ལ་གཞས ལ རོ་མྱོང བྱེད་མཁན དག གི ཡིད ཀྱི དབང་བོ ཅིག་ཅར དུ འགུགས་པ-འི སྒྱུ་རྩལ གྱི ནུས་པ དང ཁྱད་ཆོས དུ་མ-ས ཕྱུག་པ-འི སྡེབ་སྦྱོར ཚིག གི རྒྱ་མཚོ ལྟ་བུ ཞིག ཏུ གྲུབ་པ-ར སྣང །དེ་བཞིན ལ་གཞས ནི ཚིག་སྦྱོར ཉུང ལ དོན ཟབ་པ དང  ། ཕན་ཚུན ལ བརྡ་སྤྲོད སླ་བ-འི རང་བཞིན ཡང ལྡན ། ལ་གཞས ཀྱི ངག་ཐོག གི རྗོད་ཚིག ནི ཆེས རྟོགས་སླ་བ-འི སྒོ་ནས འདུ་ཤེས མངོན་པ-ར བྱེད་པ-འི སྒྱུ་རྩལ གྱི ལག་ཆ ཞིག ཡིན་པ-ས ། དེ་ནི དར་ཁྱབ འགྲོ་བ མགྱོགས ལ བློར་འཛིན བདེ་བ ། ལོ་ཚོད དང ལུས་རྟེན གྱིས ཚད་བཀག མ་ཐེབས་པ-ར རྒན སྐྲ་དཀར ལོ་ལོན མན་ཆད དང  ། གཞོན སོ་དཀར བྱིས་པ ཡན་ཆད ཉན་པ-ར དགའ ཞིང ལེན་པ-ར སྤྲོ་བ-འི དམངས་ཁྲོད ཀྱི སྒྱུ་རྩལ ཅིག ཏུ ཆགས ཡོད ། ལ་གཞས ཀྱི རྗོད བྱེད ཚིག གི ཕྲེང་བ རྒྱུ་བྱེད ཀྱི ཐ་སྙད དེ་དག ཀྱང བོད་རང གི དངོས་ཡོད ཀྱི འཚོ་བ དང འབྲེལ ཞིང  ། མེས་པོ གོང་མ དག གི རིང་ནས བརྒྱུད་པ-འི ཆེས མཐོ་བ-འི སྒྱུ་རྩལ གྱི རང་བཞིན དང སྐད་ཆ-འི དྭངས་མ ལྟ་བུ ཡིན ། དེ་ཡང དཔེར་ན ། ལ་གཞས ཀྱི རྗོད་ཚིག ལས བྱུང་བ-འི བྱ་ཁུ་བྱུག དང ནགས རྒྱ་རྫོང  ། འབྲོང་བྲེ་ས-ར དང རྫ་ཁྲ་ཡག ། རྟ་འདོ་བ དང སྒ་ལྷུ་བཞི ། བོའུ་ཁྲ་རིང  ། རོགས་ཆུང་ལོ དང འདང་ཞེ་བརྩེ ། ཤ་མཆིན་པ ། མིག་ཁྲ་ཆུང  ། ཆར་བསིལ་མ དང འབྲུག་ཕོ་ཆུང ངམ ཕོ་ཆུང་འབྲུག གནམ་ལྕགས་ཐོག ། ད་དུང ཁ་དཀར་རྐྱང  ། སྨུག་ཆུང་དྲེལ ། ཁྱུང་དཀར་མཛོ སོགས ལྟ་བུ-འི ཐུན་མིན གྱི ཐ་སྙད རིགས འདི་དག གཞན་སྐད ལ རང་སྣང་གང་ཤར དུ སྒྱུར མི་ཐུབ ལ ། གལ་ཏེ བཙན་སྒྱུར བྱས ན གཞས་ཚིག རང་སྟེང གི ངོ་བོ འགྱུར་བ-འམ བྲོ་བ ཉམས འགྲོ་བ-ས སྒྱུ་རྩལ དེ-འི བདག་པོ ཚོས ཁས་ལེན མི་སྲིད ། དེ་བ-ས མདོ་སྨད ཡུལ དུ དར་ཁྱབ ཆེ་བ-འི ལ་གཞས འདི ། བོད ཀྱི དམངས་ཁྲོད སྒྱུ་རྩལ གྱི དོ་ར-འི ནང ན སྒྱུ་རྩལ གྱི མེ་ཏོག ལྷམ་མེར་བཞད ཅིང  ། ཕོ་མོ-འི དུང་སེམས ཀྱི དྲི་བསུང རིང དུ ཐུལ་བ-འི སེམས ཀྱི སྨན དང  ། བསམ་པ-འི ཟས སུ འགྱུར ཐུབ་པ-འི རྒྱུ་མཚན ཡང གཞས་ཚིག རང་སྟེང གི ཐུན་མིན གྱི སྒྱུ་རྩལ ཁྱད་ཆོས དེ དངོས་ཤུགས གང་རུང ལས མངོན ཐུབ་པ-ར བྱས ཡོད་པ དེ ཡིན་པ ང་ཚོ-ས ལས་སླ་བ-འི ངང་ནས རྟོགས ཐུབ ། མདོར་ན ལ་གཞས ནི འཆར་སྒོ ཕུན་སུམ་ཚོགས ལ གཟུགས་སྣང དོད་པ ། བོད་མི-འི མཛེས་དཔྱོད ཀྱི ལྟ་བ-ས ཀུན་ནས ཕྱུག་པ ། རྗོད་ཚིག སྟབས་བདེ ཞིང ཁ་སྐད ཀྱི རྣམ་པ ཤུགས ཆེ་བ ། ལུས ཀྱི རྣམ་པ སྟབས་བདེ ཞིང སྒྱུ་རྩལ གྱི མཚོན་ཐབས སྣང་བརྙན ལྡན་པ ། བརྗོད་བྱ འབུར དུ ཐོན ཞིང རྗོད བྱེད ཚིག གསོན་ཉམས་ལྡན་པ ། ཕུན་སུམ་ཚོགས་པ-འི རྒྱན སྣ་ཚོགས ཀྱིས མཛེས་པ-ར སྤྲས་པ ། རིག་པའི་གནས ལ སྦྱང་བ བྱས ཡོད་མེད ཀུན གྱིས གོ་སླ ཞིང ཡིད ལ འཛིན བདེ་བ-འི དམངས་ཁྲོད ངག་རྩོམ གྱི སྒྱུ་རྩལ ཁྱད་ཆོས རྣམས མ་ལུས་གཅིག་འདུས ཀྱི བང་མཛོད ལྟ་བུ ཞིག ཡིན ནོ ། །དོན་ཚན གཉིས་པ ། ལ་གཞས ཀྱི ད་ལྟ-འི གནས བབ ། དང་པོ ། ལ་གཞས འཚོལ་སྡུད ལེགས་སྒྲིག ཐད ཀྱི གནས་ཚུལ སྐོར ། དུས་སྐབས གསར་བ-འི ནང དུ བོད་སྐད ཀྱི རྒྱང་སྒྲོག དང བརྙན་འཕྲིན ། གློག་བརྙན ། སྒྲ་གཟུགས པར་སྐྲུན བཅས ཀྱི ལས་རིགས འཕེལ་རྒྱས སུ སོང་བ དང བསྟུན ནས ། རང་རེ-འི ཤེས་ལྡན་པ ཁག་ཅིག གིས རང་རིགས ཀྱི དམངས་ཁྲོད ན བག་ལ་ཉལ་བ-འི ལ་གཞས གཙོར་བཟུང གིས དམངས་ཁྲོད ཀྱི ངག་རྩོམ མི་ཉུང་བ ཞིག སྔར ཡོད ཀྱི རྣམ་པ སྲུང་འཛིན བྱས་པ-འི རྨང་གཞི-འི སྟེང ནང་དོན བསྐྱར་ཟློས དང གོང་འོག འགལ་བ ། ཚིག་སྐྱོན ཆེ་བ ལ་སོགས་པ-འི སྐྱོན་ཆ སྤངས་དོར བྱས ཏེ ཡི་གེ-ར བཀོད ནས དག་སྒྲིག དཔེ་སྐྲུན བྱེད་པ དང སྒྲ་ཐག ཏུ ཕབ་པ ། བརྙན་རིས སུ ཕབ ནས འོད་སྡེ-ར བསྐྲུན་པ སོགས ཀྱི ཐབས་ལམ སྣ་ཚོགས སྤྱད ནས ། དར་སྤེལ དང རྒྱུན་འཛིན བྱས ཏེ འདས་པ-འི ལོ་རྒྱུས སྟེང བྱུང མ་མྱོང་བ-འི གྲུབ་འབྲས ཆེན་པོ ཞིག བླངས ཡོད ། ༡ ལ་གཞས པར་སྐྲུན གྱི སྐོར ། དེ་ཡང རོང་འབྲོག ཕྱོགས སུ ཆར་ཆུ མོད་པ དང སད་སེ-ར མི་འབྱུང་བ སྟེ ། རང་བྱུང གི གནོད་འཚེ མཐའ་དག ཟློག་པ-འི ཕྱིར ། ལྷ་ཀླུ་གཉན་བཙན སོགས གང་ལ་གང་མོས ལྟར མི རྣམས ལྷན་དུ འདུས ནས མཆོད་སྟོན རྒྱ་ཆེན་པོ བྱེད་པ-འི སྲོལ ཡོད ། དཔེར་ན རེབ་གོང གི དྲུག་པ-འི ཀླུ་རོལ དང  ། ཁྲི་ཀ-འི དྲུག་པ-འི ལྷ་རྩེ ། གཅན་ཚ-འི བཅུ་བ-འི དགའ་སྟོན ། ཆབ་ཆ-འི ལབ་ཙེ་ཁྲ་རིས སོགས ལོ་རྒྱུས ཀྱི རྒྱུན རིང ཞིང ཡུལ་སྲོལ དུ་མ-ས ཕྱུག་པ-འི མཆོད་བསྟོད ཀྱི དུས་ཆེན འདི་དག རོལ་བ-འི ཁྲོད ལ་གཞས ནི མེད་དུ མི་རུང་བ-འི རིག་རྩལ གྲུབ་ཆ གལ་ཆེན ཞིག ཏུ གྱུར ཡོད་པ དང  ། དེ་བཞིན་དུ ས་གནས སོ་སོ-འི དགའ་སྟོན དུས་ཆེན ནམ ཚོང་རྫས བརྗེ་རེས ཀྱི དུས དང  ། ལོ་གསར ། གཉེན་སྟོན ། སྨོན་ལམ སོགས འདུ་ཚོགས ཆེ་གྲས ཚང་མ-ར ལ་གཞས ལེན་རེས བྱེད་པ-འི སྲོལ དར ཡོད་པ-ས ། ལ་གཞས པར་སྐྲུན གྱི ཐད དུ སྤྱི་ཕྱོགས ནས གཞན ལ མེད་པ-འི སྔོན་འགྲོ-འི ཆ་རྐྱེན མི དམན་པ ཞིག བསྐྲུན ཡོད ། སྒོས སུ དུས་རབས ཉི་ཤུ-འི ལོ་རབས བརྒྱད་ཅུ ནས བཟུང རང་རེ-འི ཤེས་ལྡན་པ སྐོར ཞིག གིས དུས་ཡུན རིང་བོ-ར བག་ལ་ཉལ་བ-འི ཕོ་མོ-འི བརྩེ་དུང མཚོན་བྱེད ཀྱི དམངས་ཁྲོད ཀྱི ངག་རྩོམ ལ་གཞས འདི-འི རིན་ཐང དང དོན་སྙིང རྟོགས ཏེ ། དེ་དག འཚོལ་སྡུད ལེགས་སྒྲིག བྱེད་པ-འི མགོ བརྩམས་པ སྟེ ། དཔེར་ན མཚོ་སྔོན ཞིང་ཆེན རིག་གནས ཐིན གྱིས སྤྱི་ལོ༡ ༩༨༡ལོ-ར མང་ཚོགས སྒྱུ་རྩལ ཞེས་པ-འི དམངས་ཁྲོད རྩོམ་རིག གི དུས་དེབ འདི ཐོག་མ-ར སྤེལ་མགོ ཚུགས་པ དང  ། བོད་ལྗོངས དམངས་ཁྲོད སྒྱུ་རྩལ མཐུན་ཚོགས ཀྱིས སྤྱི་ལོ༡ ༩༨༣ལོ-ར བོད་ལྗོངས མང་ཚོགས རིག་རྩལ ལམ སྤང་རྒྱན་མེ་ཏོག ཅེས་པ-འི དུས་དེབ སྤེལ ནས དམངས་ཁྲོད ཀྱི ངག་ཐོག ན རྒྱུན་འཇགས སུ གནས་པ-འི ལ་གཞས གཙོ བྱས་པ-འི གླུ དང གླུ་ཤགས སོགས ཡིག་ཐོག ཏུ འགོད་པ-འི ལོ་རྒྱུས ཀྱི ཤོག་ལེ དང་པོ བགྲང་བ ལྟ་བུ དང  ། དེའི་རྗེས སུ བོད ཀྱི རྩོམ་རིག སྒྱུ་རྩལ དང ཟླ་ཟེར སྦྲང་ཆར སོགས སུ-འང དམངས་ཁྲོད རྩོམ གི ལེ་ཚན རེ བཏོན ནས ངག་རྩོམ སྣ་ཚོགས སྤེལ་བ-འི མགོ ཚུགས་པ ཡིན ། ༡༩༨༡ལོ-ར མཚོ་སྔོན ཞིང་ཆེན མང་ཚོགས སྒྱུ་རྩལ་ཁང གི རོགས་རམ ལ བརྟེན ནས རང་རིགས ལ ཞེ་འདང དཀར་བ-འི ཤེས་ལྡན་པ ནོར་བུ དང རྡོ་རྗེ་ཚེ་རིང སོགས ཀྱིས མདོ་སྨད ཀྱི གླུ་བ གླུ་མ སྐོར ཞིག གི བློ་ངོ ན ཉར་བ-འི ལ་གཞས དེ་དག འཚོལ་སྡུད བྱས ཏེ ། བོད ཀྱི ལ་གཞས གཞོན་ནུ འགུགས་པ-འི ལྕགས་ཀྱུ ཞེས་པ-འི དེབ་ཆུང འདི ཐོག དང་པོ-ར པར་སྐྲུན བྱས་པ དེ ། ལ་གཞས ལ ཉན་པ-ར དགའ ཞིང ལེན་པ-ར སྤྲོ་བ-འི རོལ་མྱོང་མཁན ཁྲི་སྟོང མང་པོ-འི བསམ་པའི་ཟས སུ གྱུར་པ-ར མ་ཟད ། མདོ་སྨད ཀྱི ལ་གཞས ལ ཞིབ་འཇུག བྱེད་པ-འི ཐད དུ སྔོན་ན་མེད་པ-འི རྒྱུ་ཆ གལ་ཆེན ཞིག མཁོ་འདོན བྱས ཡོད ། དེ་བཞིན་དུ ༡༩༨༩ལོ-ར ཀན་སུའུ་མི་རིགས དཔེ་སྐྲུན་ཁང གིས ཁུ་བྱུག སྔོན་མོ-འི མགྲིན་གླུ ཞེས་པ ཞིག དང  ། ༡༩༩༣ལོ-ར ལ་གཞས ཁུ་བྱུག གསུང་སྙན ཟེར་བ ཞིག དཔེ་སྐྲུན བྱས ཡོད་པ དང  ། ཡང མཚོ་སྔོན མི་རིགས དཔེ་སྐྲུན ཁང ནས1 994ལོ-ར ཨ་མདོ-འི ཤགས་འགྱེད ལ་གཞས ཞེས་པ དང  ། 1997ལོ-ར བཀྲ་ཤིས་རྒྱལ་མཚན དང ར་རྫ་དཀོན་མཆོག གིས སྡུད་སྒྲིག བྱས་པ-འི ལ་གཞས མཐུན་པ་དྲུག་སྐོར དང ལ་ཤགས ཁྲོམ་ཆེན་དགུ་རྫོགས 17ཞེས་པ ། 2002ལོ-ར སྟག་འབུམ་ཐར དང སྐལ་བཟང གཉིས ཀྱིས སྡུད་སྒྲིག བྱས་པ-འི ལ་གཞས བུང་བ གཞོན་ནུ-འི མགྲིན་དབྱངས ཞེས་པ ། 2005ལོ-ར ཀུན་དགའ་རྒྱལ་མཚན གྱིས སྡུད་སྒྲིག བྱས་པ-འི བོད ཀྱི ལ་གཞས གཞོན་ནུ ཡིད་ཀྱི་མཛེས་རྒྱན ཞེས་པ དང བོད ཀྱི ལ་གཞས གཞོན་ནུ འགུགས་པ-འི ལྕགས་ཀྱུ ཀན་སུའུ མི་རིགས དཔེ་སྐྲུན དུ2000ལོ-ར པར དུ བསྐྲུན ཞེས་པ ། གླུ་བ ཚེ་དཔལ་སྐྱབས ཀྱིས བསྒྲིགས་པ-འི བོད ཀྱི ལ་གཞས ཞེས་པ ། ཚེ་རིང་ལྷ་མོ-ས སྡུད་སྒྲིག བྱས་པ-འི ལ་གཞས ཞེས་པ སོགས ལྟ་བུ-འི དཔེ་དེབ མི་ཉུང་བ ཞིག པར དུ བསྐྲུན ཡོད ། ཡང ལ་གཞས འཇོལ་མོ-འི དབྱངས་སྙན སོགས ལྟ་བུ-འི པར་སྐྲུན གྱི དུས དང ཡུལ ལམ སྡུད་སྒྲིག་མཁན སོགས གང་ཡང བཀོད མེད་པ-འི ལ་གཞས ཕྱོགས་བསྒྲིགས ཀྱི དེབ མི་ཉུང་བ ཞིག པར དུ བསྐྲུན འདུག་པ དེ་དག མདོ་སྨད ཀྱི ཚོང་ར སོ་སོ ནས གང་ས-ར མཐོང ཐུབ་པ-ས འདི རེ་རེ བཞིན མ་བཀོད་པ-འོ ། ལ་གཞས སྒྲ་ཕབ ཀྱི སྐོར ། ལ་གཞས སྒྲ་ཐག གི ཐད དུ ཐོག དང་པོ-འི སྒྲ་ཐག དེ གང་ཡིན་པ-འི ཐད དུ གསལ་ཁ མི་ལོན རུང  ། ལོ་རབས དགུ་བཅུ-འི སྔ་གཞུག ནས མགོ་བཟུང སྟེ ལ་གཞས ཀྱི སྒྲ་ཐག དེ-འང ཉན་མཁན ཁྲི་སྟོང མང་པོ-འི འདོད་བློ ལྟར ཆར་རྗེས ཀྱི ཤ་མོ རྡོལ་བ བཞིན གྲངས་འབོར མི་ཉུང་བ ཞིག བསྐྲུན དང སྐྲུན བཞིན འདུག་པ སྟེ ། དཔེར་ན ། མཚོ་སྔོན ནུབ་མཚོ མི་རིགས སྒྲ་བརྙན པར་སྐྲུན་ཁང གིས བསྐྲུན་པ-འི སྒྲ་ཐག ལ ། ཚེ་རིང དང ལྕགས་མོ་རྒྱལ གཉིས ཀྱིས བླངས་པ-འི འཇིག་རྟེན་སྣང་བ ཞེས་པ དང །པ ཁོ དང བྱང་མོ་སྐྱིད གཉིས ཀྱིས བླངས་པ-འི ཞེ་སྣང་བ ཞིམ་མང-ར འོ་མ རེད ཞེས་པ ། དགེ་བོ བཀྲ་ཁོ དང གཡང་མཚོ་སྐྱིད གཉིས ཀྱིས བླངས་པ-འི དེང་རབས ལ་གཞས ཞེས་པ ། དཀོན་མ དང ཀླུ་མོ་འཚོ སོགས ཀྱིས བླངས་པ-འི རི་སིལ དམར་པོ ཞེས་པ ། མེ་ཏོག་སྐྱིད དང གནམ་ལྷ་འབུམ སོགས ཀྱིས བླངས་པ-འི རོགས ཆུང་ལོ མཚོ་ཁ-འི མེ་ཏོག རེད ཞེས་པ ། དེ་བཞིན དུ ༢༠༠༣ལོ-ར མཚོ་སྔོན ཞིང་ཆེན དམངས་ཁྲོད རྩོམ་རིག སྒྱུ་རྩལ་པ-འི མཐུན་ཚོགས དང མཚོ་ལྷོ་ཁུལ མང་ཚོགས སྒྱུ་རྩལ་ཁང གཉིས ཀྱིས བསྐྲུན་པ-འི མཚོ་སྔོན ཞིང་ཆེན བོད ཀྱི ལ་གཞས འགྲན་ཚོགས ཐེངས དང་པོ-འི རྒྱལ་ཕམ འགྲན་རྩོད ཆེད་བསྒྲིགས དམ་ཚིག མེ ལྟར འབར་བ ཞེས་པ དང  ། ༢༠༠༤ལོ-འི མཚོ་སྔོན ཞིང་ཆེན སྐབས གཉིས་པ-འི བོད་རིགས དམངས་ཁྲོད ཀྱི ལ་གཞས འགྲན་ཚོགས གསར་བཞད མེ་ཏོག ཆུན་པོ ཞེས་པ ། སྒྲོལ་མ་ཚེ་རིང དང ཚེ་དཔལ་སྐྱབས ། ཆོས་ཕྲུག ལྕགས་མོ་རྒྱལ སོགས མདོ་སྨད ཀྱི མིང་དུ་གྲགས་པ-འི གླུ་བ གླུ་མ སྐོར ཞིག གིས ལོ་སྟུད་མ-ར བླངས་པ-འི མུ་འབྲེལ་སྒྲ་ཐག ལ་གཞས མཛོད ཞེས་པ-འི འདོན་ཐེངས དང་པོ ནས བརྒྱད་པ སོགས ལྟ་བུ-འི ལ་གཞས ཀྱི སྒྲ་ཐག བགྲང གིས མི་ལང་བ ཞིག བྱུང དང འབྱུང བཞིན ཡོད་པ ལྟ་བུ ། འདི-ར བཀོད་པ-འི སྒྲ་ཐག ཀྱང མདོ་སྨད དུ མང་ཚོགས རྣམས ཀྱིས ཆེས དགའ་བསུ ཐོབ་པ-འི གླུ་བ གླུ་མ ཚོས བླངས་པ-འི ཚབ་མཚོན རང་བཞིན ལྡན་པ-འི སྒྲ་ཐག འགའ ཡིན་པ ལས གཞན ཚོང་ར-འི ཁྲོད ན ཡོད་པ-འི སྒྲ་ཐག རྣམས རེ་རེ བཞིན མ་བཀོད་པ ཡིན ། ལ་གཞས བརྙན་ཕབ ཀྱི སྐོར ། ལོ་རབས བརྒྱད་ཅུ ནས མགོ་བཟུང སྟེ མདོ་སྨད ཀྱི ལ་གཞས འདི པར་སྐྲུན བྱེད་མགོ བརྩམས་པ ནས ། རིམ་བཞིན བོད ཀྱི ཤེས་ལྡན་པ དག གིས སྒྲ་ལེན འཕྲུལ་ཆས སྤྱད དེ ། ས་གནས སོ་སོ-འི སྐད་གྲགས་ཅན གྱི གླུ་བ གླུ་མ-འི སྙན་པ-འི གྲེ་འགྱུར གྱི གདངས་དབྱངས སྙན་མོ དེ ཉན་མཁན ཁྲི་མ་འབུམ གྱི རྣ་བ-འི ཟས སུ ཕུལ་བ དང ཆབས་ཅིག ། དམངས་ཁྲོད ནས འཚར ལོང བྱུང་བ-འི ལ་གཞས ཀྱི དབྱངས་རྟ དག དབྱངས ཀྱི ངེས་པ བདུན སོགས ཀྱི ལམ ནས ཡིག་ཐོག ལ བཀོད མེད་པ-འི སྟོང་ཆ དེ རང་ཤུགས ནས ཁ་སྐོང་བ-ར བྱས ཡོད ལ ། སྒོས སུ ཉེ་བ-འི ལོ་འག-འི རིང སྤྱི་ཚོགས འཕེལ་རྒྱས ཀྱི དུས དང བསྟུན ནས ། ཞིང་ཆེན དང ཁུལ སོགས ས་གནས སོ་སོ-འི མང་ཚོགས སྒྱུ་རྩལ་ཁང དང  ། དམངས་ཁྲོད རྩོམ་རིག ལ དུང་ཞེན ཆེ་བ-འི ཤེས་ལྡན་པ ཚོས སྔར་ལས་ལྷག་པ-འི སྒོ ནས བརྙན་ལེན འཕྲུལ་ཆས སོགས བེད་སྤྱད དེ ། ས་ཆ སོ་སོ-འི དགའ་སྟོན དུས་ཆེན ཁྲོད ཀྱི ལ་གཞས སྤྲོ་ཚོགས ལ དངོས སུ ཞུགས ནས ། ལ་གཞས ལེན་མཁན ཚོ-འི ངག གི སྒྱུ་རྩལ དང ལུས ཀྱི ཉམས་འགྱུར སོགས མདོར་ན ། ལ་གཞས སྤྲོ་ཚོགས ཀྱི རྣམ་པ དང ལ་གཞས ཀྱི ལེན་སྟངས སོགས ཆ་ཚང་བ-འི སྒོ་ནས བརྙན རིས ལ ཕབ དང ཕབ བཞིན འདུག་པ སྟེ ། དཔེར་ན ། མདོ་སྨད ཁྲི་ཀ-འི ལྷ་རྩེད ཁྲོད དུ ལ་གཞས ལེན་པ-ར དགའ ཞིང ཉན་པ-ར སྤྲོ་བ-འི རྒན་དར་གཞོན་གསུམ རྣམས རྨ་ཆུ-འི འགྲམ་རྒྱུད ཀྱི ནགས་ཚལ དུ མ་གྲོས་རང་མཐུན དུ འཛོམས ནས ། ན་གཞོན ཕོ་མོ རྣམས ཀྱིས དུང་བ སེམས་ནང གི རི་མོ-འི གཟུགས་བརྙན ཡོད་ཚད སྙན་པ-འི གྲེ་འགྱུར གྱི དབྱངས་རྟ-ར དྲངས ཏེ ། ཕན་ཚུན ལ བརྗོད་པ-འི ཚུལ དེ ། མཚོ་སྔོན ཁུ་ནུ སྒྲ་བརྙན པར་སྐྲུན་ཁང གིས ༢༠༠༡ལོ-ར བསྐྲུན ཅིང སྐྱ་ལོ དང བྱམས་པ་འཚོ སོགས ས་གནས དེ་ག-འི གླུ་བ གླུ་མ སྐོར ཞིག གིས བླངས་པ-འི ཨ་མདོ-འི ལ་གཞས གཞོན་ནུ-འི འགྱུར་ཁུགས ཞེས་པ དང  ། ཀླུ་བྷ་ཚེ་རིང དང སྒྲོན་དཀར་འཚོ གཉིས ཀྱིས བླངས་པ-འི རེ་སྒུག གི ལོ་ཟླ་རིང་མོ ཞེས་པ ། དེ་བཞིན་དུ ༢༠༠༤ལོ-འི མཚོ་སྔོན་ཞིང་ཆེན དམངས་ཁྲོད རྩོམ་རིག སྒྱུ་རྩལ་པ-འི མཐུན་ཚོགས དང མཚོ་ལྷོ་ཁུལ མང་ཚོགས སྒྱུ་རྩལ་ཁང གཉིས ཀྱིས གཙོ་སྒྲིག བྱས་པ-འི མཚོ་སྔོན་ཞིང་ཆེན གྱི སྐབས གཉིས་པ-འི བོད་རིགས དམངས་ཁྲོད ཀྱི ལ་གཞས འགྲན་ཚོགས གསར་བཞད མེ་ཏོག་ཆུན་པོ ཞེས་པ ། ནུབ་མཚོ མི་རིགས སྒྲ་བརྙན པར་སྐྲུན་ཁང གིས བསྐྲུན ། མཚོ་སྔོན་ཞིང་ཆེན རྩོམ་རིག སྒྱུ་རྩལ མཉམ་འབྲེལ ལྷན་ཚོགས དང མཚོ་སྔོན བརྙན་འཕྲིན་ཁང གཉིས ཀྱིས གཙོ་སྒྲིག བྱས་པ-འི མཚོ་སྔོན་ཞིང་ཆེན གྱི སྐབས གཉིས་པ-འི བོད་རིགས དམངས་ཁྲོད ཀྱི ལ་གཞས འགྲན་ཚོགས ཁ ལ་གཞས གསེར་དངུལ ཐང ནས ལེན སྟོད་ཆ དང སྨད་ཆ ཞེས་པ སོགས ལྟ་བུ-འི བརྙན་ཕབ ཀྱི འོད་སྡེ-ར བགྲང གིས མི་ལང་བ ཞིག ལོ་རེ-ར བྱུང དང འབྱུང བཞིན འདུག ། དེ-འང འདི-ར བཀོད་པ ནི བརྙན་རིས ཕབ་ལེན གྱི རྒྱུ་ཆ བཟང ཞིང ལ་གཞས ལེན་སྟངས ཀྱི མགོ་མཇུག་བར་གསུམ ཆ་ཚང་བ དང  ། དམངས་ཁྲོད ན ཆེས དགའ་བསུ ཐོབ་པ-འི གླུ་བ གླུ་མ དག གིས བླངས་པ-འི ལ་གཞས ཀྱི འོད་སྡེ-ར དག ཡིན་པ ལས ། ཚོང་ར-འི ཁྲོད ཀྱི ལ་གཞས འོད་སྡེ-ར དག་ཡིག ཚོགས སྐྱུང ཕྱིར འདི-ར རེ་རེ བཞིན མ་བཀོད་པ ཡིན ། ལ་གཞས སྤྲོ་ཚོགས དང ལ་གཞས འགྲན་སྡུར སོགས མདོར་ན ལ་གཞས ཐད ཀྱི སྒྱུ་རྩལ རྣམ་པ དག མ་ལུས་གཅིག་འདུས ཀྱི ཚུལ དུ བརྙན་རིས ལས མངོན་པ-ར བྱས་པ འདི-ས ། ཕ་མེས་ཡང་མེས ནས བརྒྱུད་པ-འི ངག་རྩོམ འདི དར་སྤེལ དང རྒྱུན་འཛིན བྱེད་པ-ར སྔོན ན མེད་པ-འི གྲུབ་འབྲས ཤིག བླངས ཡོད་པ-ར མ་ཟད ། ལ་གཞས སྤྲོ་ཚོགས སོ་སོ ནས མངོན་པ-འི ཡུལ་སྲོལ གོམས་གཤིས མི་ཉུང་བ ཞིག ཀྱང བརྙན་ཕབ འོད་སྡེ-ར ལས བརྒྱུད་སྒྲོག བྱས ཡོད ལ ། ལྷག་དོན མཚོ་ལྷོ ཁུལ མི་དམངས་སྲིད་གཞུང གི རེ་ཞུ-འི ལྟར༢ ༠༠༦ལོ-འི ཟླ༥པ-འི ཚེས༢༠ཉིན མདོ་སྨད་ཡུལ གྱི ལ་གཞས འདི རྒྱལ་སྲིད སྤྱི་ཁྱབ་ཁང གི ཐག་བཅད ལྟར རྒྱལ་ཁབ རིམ་པ-འི དངོས་བོ མ་ཡིན་པ-འི རིག་གནས ཤུལ་བཞག གི མིང་ཐོ-འི གྲས སུ ཚུད་པ 18ལ སྔོན་འགྲོ-ས ཀྱི ཆ་རྐྱེན གཞན གྱིས སྒྲུན དུ མེད་པ ཞིག བསྐྲུན ཡོད དོ ། །གཉིས་པ ། ལོ་རབས དགུ་བཅུ-འི ནང གས-ར དུ བྱུང་བ-འི ལ་གཞས དགུ་ཚིག་མ-འི སྐོར ། མདོ་སྨད་ཡུལ དུ ལ་གཞས ཚེག བར བདུན དང བརྒྱད་ཅན སོགས ཡུན་རིང དུ དར་ཁྱབ བྱུང་བ-འི རྨང་གཞི-འི སྟེང  ། སྐྱེས་སྟོབས ཀྱི དཔལ་འབར་བ-འི གཞོན་སྐྱེས ཀྱི གླུ་བ གླུ་མ སྐོར ཞིག གིས སྙན་འཇེབས ལྡན་པ-འི ལ་གཞས ཀྱི དབྱངས་རྟ དུ་མ-འི འགྱུར་ཁུག ལ བརྟེན ནས ། ཚེག བར དགུ-འི བདག་ཉིད་ཅན ཏེ ། དུས་རབས གསར་བ-འི གཞོན་སྐྱེས་པ ཚོས ཆེས དགའ་བསུ ཐོབ་པ-འི དེང་རབས དགུ་ཚིག་མ ཞེས་པ-འི ལ་གཞས དེ ། ཁ་ཕྱོགས གསར་བ ཞིག གི ལམ དུ གོམ་པ དང་པོ སྤོ་བ-འི འགོ བཙུགས་པ དཔེར་ན ། ནུབ་མཚོ མི་རིགས སྒྲ་བརྙན པར་སྐྲུན་ཁང གིས སྤྱི་ལོ༡ ༩༩༤ལོ-ར པར་སྐྲུན བྱས་པ-འི གླུ་བ པ་ཁོ དང གླུ་མ བྱང་མོ་འཚོ གཉིས ཀྱིས བླངས་པ-འི ཚེག བར དགུ-འི བདག་ཉིད་ཅན གྱི ཞེ་སྣང་བ ཞིམ་མང-ར འོ་མ རེད ཞེས་པ-འི ལ་གཞས ཀྱི སྒྲ་ཐག ལྟ་བུ ། དེ་ཡང ཞེ་སྣང་བ ཞིམ་མང-ར འོ་མ རེད ཞེས་པ-འི སྒྲ་ཐག དེ ལ་གཞས དགུ་ཚིག་མ-འི ཐོག་མ དང དེང་རབས དགུ་ཚིག་མ-འི ཚབ་མཚོན གྱི རང་བཞིན ལྡན་པ-འི ལ་གཞས ཀྱི སྒྲ་ཐག ཀྱང ཡིན ། ལོ་རབས དགུ་བཅུ-འི ནང གས-ར དུ བྱུང་བ-འི ལ་གཞས དགུ་ཚིག་མ འདི-འི མཚོན་བྱ-འི དོན ནི ཕོ་མོ-འི བར གྱི བརྩེ་དུང ཁོ་ན མ་ཡིན་པ-ར ། ལ་གཞས ལེན་རེས བྱེད་མཁན གྱི གླུ་བ གླུ་མ སོ་སོ ཁ་གཏད དུ ལངས ནས ། རང་ཉིད ལ ལ་གཞས ཀྱི གྲངས མང་ཚུལ སོགས འུད ཆེན་པོ-ས བརྗོད་པ བརྒྱུད ནས ། ཉན་མཁན དག ལ གད་མོ སློང་བ-འི རྩེད་མཚར གྱི རང་བཞིན སྟེར་བ ཤུགས་ཆེ ལ ། དེ-ར ཐུང ཞིང བདེ་བ-འི གསར་བྱུང གི དབྱངས་རྟ དུ་མ ཞིག ཡོད ན-འང  ། སྲོལ་རྒྱུན ལ་གཞས གྱི དབྱངས་རྟ གང་རུང ལ དྲངས ཀྱང མི་འབྱོར་བ མེད ། དེ་བཞིན་དུ དགུ་ཚིག་མ-འི བསྟན་བྱ-འི དོན མཚོན་ཚུལ གྱི རྣམ་པ དེ-འང སྲོལ་རྒྱུན གྱི ལ་གཞས ལྟར དཔེ དང དཔེ་ཅན གཉིས ལས གྲུབ་པ-ར མ་ཟད ། མཚོན་བྱེད ཀྱི དཔེ དེ་དག ཀྱང རང་རིགས ལ ཆ་རྒྱུས ཡོད་པ-འི ཕྱི སྣོད ཀྱི འཁོར་ཡུག དང ནང བཅུད ཀྱི སེམས་ཅན ལས མ་འདས སོ ། །གསར་དར གྱི ལ་གཞས དགུ་ཚིག ནི ། ཞེ་སྣང་བ ཞིམ་མང-ར འོ་མ རེད ཞེས་པ ལྟར ཕན་ཚུན གྱིས ངའོ སྙམ་པ-འི ཚུལ དུ རང་ཉིད གཞས ལེན་པ-ར ཤིན་ཏུ མཁས་ཚུལ ཤགས་འགྱེད ཀྱི ཚུལ དུ བརྗོད ནས ། ཁྲོམ་ཚོགས ལ བཞད་གད སློང ནུས་པ-འི རྩེད་མཚར གྱི རང་བཞིན དེ ཤུགས་ཆེ-ར སྟོན་པ-ར བྱེད ། དེ་བ-ས གསར་དར གྱི ལ་གཞས དགུ་ཚིག འདི-ས མདོ་སྨད ཀྱི ལ་གཞས འཕེལ་རྒྱས ཀྱི ཐད དུ སྔོན་མེད ཀྱི ཤོག་ལྷེ གསར་བ ཞིག བསྣན འདུག ཞེས བརྗོད ཀྱང མི་འོས་པ མེད་པ-ར སྙམ ། འོན་ཀྱང ཉེ་བ-འི ལོ་འག-འི སྔོན དུ དགེ་བོ ཟླ་བྷེ སོགས ཀྱིས ཞེ་སྣང་བ ཞིམ་མང-ར འོ་མ རེད ཞེས་པ-འི དགུ་ཚིག ལ་གཞས ཀྱི ཚེག བར གྱི གྲུབ་སྟངས ཙམ ལ དཔེ བྱས ཏེ ། རོགས མ་བཙལ ཟེར་བ གཤོབ རེད ཅེས་པ-འི ཚེག བར དགུ ལས གྲུབ་པ-འི ལ་གཞས ཡིན་ཁུལ གྱི སྒྲ་ཐག ཅིག བཏོན འདུག་པ དེ་ལས ། ཞེས་པ སོགས ལྟ་བུ-འི ཚིག་རྫོབ དུ་མ བཙན གྱིས བསྒྲིགས་པ-འི གཞས་བཙོག འདི-ས བོད མི་རིགས ཀྱི རྒན་གཞོན བར གྱི ངོ་ཚ སྲུང་བ-འི ཡ་རབས སྤྱོད་བཟང ལ བརྩི་འཇོག བྱས མེད་པ དང  ། རང མི་རིགས ཀྱི རང་གཤིས དྭངས་མ རུ གྲུབ་པ-འི སྐྱེས་བུ-འི ཚད་ཐིག སྟེ དཔའ་ཞིང མཛངས་པ དང  ། བློ་ཁོག ཡངས་པ ། ཚིག་འཇམ ཞིང ངག བདེ་བ སོགས དགེ་བོ ཟླ་བྷེས མི་གཙང འདམ་མྱགས སུ འཕངས ནས འཆལ་གཏམ སྣ་ཚོགས སྤེལ་བ ནི ། དོན་དམ དུ མི་ཆོས ཀུན་སྤྱོད ཀྱི ནོར གྱིས སྟོང་པ-འི རང་མཚང རྒྱ་སྒོ-ར མངོན་པ-འི འཆལ་གཏམ སྨྲ་བ་པོ ཞིག གི སྨྱོ་བཤད ལས མ་འདས ། ཁོ-ས གཞས་ཚིག ནང དུ ཞི་འཇམ གཞུང་དྲང གི བོད་རིགས བུད་མེད རྣམས ལ མཚང་འདོགས དང  ། མཐོང་ཆུང  ། མ་ཉེས་ཁ་གཡོག སོགས གང་བསམ ཅི་འདོད དུ སྨྲས་པ དེ-ས ། ཁོ-འི དྲིན་ཆེན གྱི སྐྱེད་མ གཙོ བྱས བོད་རིགས བུད་མེད རྣམས ཀྱི མཛངས་མ-འི གཤིས་སྤྱོད དག ལ རྡོག་རྫིས བཏང་བ མ་ཡིན ནམ ། དེ་བ-ས གཞན ལ མཚང་འདོགས སོགས སྨྱོ་བཤད དུ་མ-འི གྲུབ་པ-འི ཚིག་རྫོབ འདི་ལྟ་བུ-ར ལ་གཞས དགུ་ཚིག་མ ཞེས་པ-འི མིང ཡང འདོགས མི་འོས་པ-ར གད་སྙིགས དུ འདོར དགོས་པ-ར མ་ཟད ། བོད རང གི སྲོལ་རྒྱུན བཟང་པོ-ར གཏོར་བརླག བྱེད་མཁན གྱི དགེ་བོ ཟླ་བྷེ ལྟ་བུ སུ-ས ཀྱང གུ་ཡངས སུ མི་གཏོང་བ-ར རྒོལ་ལན དྲག་པོ བྱེད དགོས སོ ། །གསུམ་པ ། རྒྱ་བོད སྐད གཉིས མཉམ་བསྲེས་ཅན གྱི ལ་གཞས གསར་བསྒྲིགས ཀྱི སྐོར ། ལོ་རབས དགུ་བཅུ-འི ནང དུ མདོ་སྨད ཀྱི ས་ཆ ཁ་ཤས ཤིག དུ རྒྱ་བོད སྐད གཉིས མཉམ་བསྲེས་ཅན གྱི ལ་གཞས ཤིག དར་བ-ར མ་ཟད ། རེ་འགའ དུས་དེབ ཀྱི སྟེང དུ-འང བཀོད འདུག་པ སྟེ ། དཔེར་ན ། ཞེས་པ སོགས ལྟ་བུ-འི རྒྱ་བོད སྐད གཉིས མཉམ་བསྲེས་ཅན གྱི ལ་གཞས ཚན་པ བཅུ ལྷག ཙམ༡ ༩༩༦ལོ-ར མང་ཚོགས སྒྱུ་རྩལ དེབ གསུམ་པ-འི སྟེང བཀོད འདུག ། འདི་ལྟ་བུ-འི ལ་གཞས འབྱུང་ས གཙོ་བོ ནི ། མདོ་སྨད ཀྱི དཔའ་ལུང དང ཡ་རྫི ། མཚོ་ཤར སོགས རྒྱ དང བོད ། ཁ་ཆེ སོགས མི་རིགས དུ་མ མཉམ་སྡོད ཀྱི ས་ཆ ཁ་ཤས ཤིག ཡིན་པ ལས ས་གནས གཞན་དག དུ དེ་ལྟ་བུ-འི ལ་གཞས ལེན་པ-འི སྲོལ དར མེད་པ ཡིན ། དེ་ཡང མི་རིགས དུ་མ མཉམ་སྡོད ཀྱི ས་ཆ ཁ་ཤས ལས འདི་ལྟ་བུ-འི ལ་གཞས ཤིག བྱུང་བ ལ རྒྱུ་རྐྱེན དུ་མ ཡོད དེ ། སྤྱི་ཚོགས ཀྱི འཕེལ་རྒྱས དང བསྟུན ནས ཉི་མ རེ་རེ-ར ཟས་རིགས དང ལག་ཆ ། གྱོན་ཆས ། འཕྲུལ་ཆས སོགས དངོས་པོ གསར་བ མི་ཉུང་བ ཞིག ཆར་རྗེས ཀྱི ཤ་མོ བརྡོལ་བ བཞིན བྱུང དང འབྱུང བཞིན འདུག་པ-ས ། གསར་བྱུང གི དངོས་པོ དེ་དག ལ དོན དང མཐུན་ཚབ ཆེ ཞིང  ། གཏན་ཆགས ཀྱི རང་བཞིན ལྡན་པ-འི བོད་སྐད ཀྱི མིང ཞིག མ་བཏགས་པ-འི སྔོན དུ ། མང་ཚོགས ཀྱིས འཚོ་བ-འི དགོས་མཁོ-ར གཞིགས ནས སྔོན་ཆད ཀྱི རྟ དང མཛོ སོགས ཀྱི ཚབ དུ སྦག་སྦག གམ རླངས་འཁོར སོགས དེང་རབས ཀྱི འཕྲུལ་ཆས སོགས སྤྱོད་པ དང ལྷན་དུ ། སྒྲ་དག་མིན གང་རུང གི སྒོ་ནས གཞན་སྐད ཀྱིས བཏགས་པ-འི མིང དེ སྤྱོད་པ ལས ཐབས་གཞན མེད་པ དང  ། ཡང འབྲེལ་ཡོད ལས་ཁུངས དག གིས གསར་བྱུང གི དངོས་པོ དག ལ བོད་སྐད ཀྱི མིང་བརྡ གསར་བ རེ བཏགས ཡོད ན-འང མང་ཚོགས ཀྱི ཁྲོད དུ ཡིག་རྨོངས་བ མང དྲགས་པ-འམ ཁྱབ་བརྡལ དུ གཏོང དཀའ་བ སོགས གནས་ཚུལ དུ་མ-འི དབང གིས བོད་སྐད ཀྱིས གས-ར དུ བཏགས་པ-འི མིང་བརྡ དེ ། བོད བྱིངས ལ དར་ཁྱབ བྱུང མ་ཐུབ་པ ལས རྒྱ་བོད སྐད གཉིས མཉམ་བསྲེས་ཅན གྱི གཞས་ཚིག འདི་ལྟ་བུ འབྱུང་བ-ར སྔོན་འགྲོ-ས ཀྱི ཆ་རྐྱེན བསྐྲུན ཡོད ། ལྷག་དོན ས་ཁུལ དེ་དག གི མི་རིགས རྣམས ཡུན་རིང གི འབྲེལ་འདྲིས ལས རིག་གནས དང ཡུལ་སྲོལ སོགས ལས ཕན་ཚུན ལ ཤན་ཤུགས ངེས་ཅན ཤིག ཐེབས་པ-ར མ་ཟད ། སྐད་རིགས ཀྱི ཐོག་ནས ཀྱང ཕན་ཚུན ལ ཤན་ཤུགས ཐེབས ཡོད་པ སྟེ ། ས་གནས དེ་དག གི མི་རིགས དེ་ཚོ ལྷན་དུ དུས་སྟོན སོགས ལ རོལ ཚེ ། སྐད་རིགས ཀྱི བཀག་རྒྱ མི་འབྱུང་བ-ར མི་ཀུན གྱིས གོ བདེ་བ-འི ཕྱིར ། བོད་རིགས གླུ་བ གླུ་མ ཁག་ཅིག གིས རང གི ཕ་སྐད དུ་མ ཅི་ཐུབ གང་ཐུབ ཀྱིས ཕར རྒྱ་སྐད ལ སྒྱུར་བ-འམ ཡང ན རྒྱའི་སྐད ཀྱི མིང་ཚིག དུ་མ རང་སོར བཞག ནས ། སྐད གཉིས མཉམ་བསྲེས ཀྱི ལ་གཞས ལེན་པ-ར མ་ཟད ། ཕན་ཚུན ལ ཁ་བརྡ བྱེད དུས ཀྱང རྒྱ་བོད སྐད གཉིས མཉམ་བསྲེས ཀྱི ཚུལ དུ སྤྱོད བཞིན ཡོད ། དེ་བ-ས ས་གནས དེ་དག གི ཁོར་ཡུག གིས སྐད གཉིས མཉམ་བསྲེས་ཅན གྱི གཞས་ཚིག འདི་ལྟ་བུ ཞིག འབྱུང་བ-ར ཆ་རྐྱེན དུ་མ བསྐྲུན ཡོད ། དེ་ཡང ལ་གཞས འགྲན་བསྡུར རམ ལ་གཞས སྤྲོ་ཚོགས སོགས སུ གོང་བཀོད ཀྱི རྒྱ་བོད སྐད གཉིས མཉམ་བསྲེས་ཅན གྱི ལ་གཞས བླངས ཚེ ། བཞད་གད ཀྱི གནས སུ འགྱུར་བ ཙམ ལས མི་སུ-ས ཀྱང ཁས་ལེན དང དགའ་བསུ མི་བྱེད་པ ཡིན ལ ། མི་རིགས དུ་མ འདུས་སྡོད ཀྱི ས་གནས དེ-འི བོད་པ དག གི ངག ལས འདི་ལྟ་བུ-འི གཞས་ཚིག བྱུང་བ ནི ། མེས་པོ རྣམས ཀྱི བློ་གྲོས ཀྱི དྭངས་མ དང སྐད་ཆ-འི ཉིང་བཅུད ལས གྲུབ་པ-འི སྲོལ་རྒྱུན གྱི ལ་གཞས དེ ། ཉམས་ཞན དུ འགྲོ་བ-འི རྟགས་མཚན ཞིག ཡིན་པ-ར མ་ཟད ། མི་རིགས རང གི སྐད་ཆ དང ཡུལ་སྲོལ སོགས ལ གཞན་རིགས ཀྱི ཤན་ཤུགས ཐེབས ནས ། ཉམ་ང་བ-འི གནས སུ སོང དང འགྲོ་བཞིན་པ-འི མཚོན་དཔེ ལྟ་བུ-ར ཡང གྱུར ཡོད ། དེ་བ-ས ང་ཚོ རྗེས་རབས་པ དག གིས རང གི ཕ་སྐད གཙང་མ དེ འཕེལ་རྒྱས དང རྒྱུན་འཛིན བྱས ཏེ གཅེས་སྤྲས ལེགས་པོ བྱས ནས ། རྒྱ་བོད སྐད གཉིས མཉམ་བསྲེས་ཅན གྱི ར་མིན ལུག་མིན གྱི སྐད་རིགས འདི་ལྟ་བུ མི་འབྱུང་བ-ར ནུས་ཤུགས ཅི ཡོད འདོན དགོས ། བཞི་བ ། ད་ལྟ འབྱུང་བཞིན་པ-འི ལ་གཞས རྡུང་ལེན གྱི སྐོར ། སྒྲ་སྙན འདི བོད ཀྱི རོལ་ཆ-འི ནང ནས སྒྲ གཤིས སྙན་ཆ དོད ཤོས དང མི་རིགས ཀྱི ཁྱད་ཆོས ཉམས་འགྱུར མཚོན ཤོས ཀྱི རོལ་མོ ཞིག ཡིན སྟབས ། སྟོད་གཞས ནང་མ སོགས སྒྱུ་རྩལ གྱི ཚད་གཞི མཐོན་པོ-ར སོན་པ-འི བོད མི་རིགས ཀྱི དམངས་ཁྲོད གླུ་གར ལ རམ་བུ འདེགས་བྱེད ཀྱི རོལ་མོ-འི བྱེ་བྲག གཙོ་བོ ཞིག ཏུ གྱུར ཡོད་པ-ར མ་ཟད ། བྱེ་བྲག ཨ་མདོ-འི སྒྲ་སྙན རྡུང་ལེན སོགས གླུ་གར རྣམ་གྲངས འགའ་ཞིག གི བླ་སྲོག ལྟ་བུ-ར གྱུར ཡོད གཤིས ། 19 ཞེས་པ ནང་བཞིན དབུས་ཕྱོགས སུ སྒྲ་སྙན དང མདོ་སྨད དུ སྒྲ་སྙན རྡུང་ལེན དུ འབོད་པ-འི དཀྲོལ་བ-འི རོལ་ཆས འདི ། མདོ་སྨད ཀྱི དམངས་ཁྲོད དུ གླུ་གཞས སོགས ལེན་པ-འི སྐབས དར་ཁྱབ ཅུང ཆེ་བ-འི རམ་འདེགས རོལ་ཆས ཀྱི རིགས ཤིག ཡིན ལ ། སྒོས སུ ཉེ་བ-འི ལོ འདི་དག གི རིང ཕོ་མོ-འི དུང་སེམས མཚོན་པ-འི ལ་གཞས འདི ། གཞོན་སྐྱེས ཀྱི གླུ་བ གླུ་མ མི་ཉུང་བ ཞིག གིས ལྷན་སྐྱེས ཀྱི གྲེ་འགྱུར སྙན་མོ-ར འགུགས་པ-འི སྟེང སྒྲ་སྙན རྡུང་ལེན གྱིས རམ་འདེགས བྱས ཏེ ། སྒྲ་ཐག དང འོད་སྡེ-ར དུ ཕབ ནས ཉན་མཁན ཁྲི་སྟོང མང་པོ-འི ལོངས་སྤྱོད དུ ཕུལ དང འབུལ བཞིན ཡོད ། དཔེར་ན ། སྤྱི་ལོ༡ ༩༩༤ལོ-ར ནུབ་མཚོ མི་རིགས སྒྲ་བརྙན པར་སྐྲུན་ཁང དུ པར་སྐྲུན བྱས ཤིང  ། གླུ་བ རྡོ་རེ དང གླུ་མ བྱང་མོ་འཚོ གཉིས ཀྱིས བླངས་པ-འི གཡུ་ཆུང་དྲུག་དཀར ཞེས་པ-འི ལ་གཞས རྡུང་ལེན གྱི སྒྲ་ཐག དང་པོ དེ བྱུང་བ ནས བཟུང  ། རིམ་བཞིན གླུ་བ བདུད་བྷེ དང གླུ་མ བཀྲ་ཤིས་སྒྲོལ་མ གཉིས ཀྱིས མཛའ་གཞས རྡུང་ལེན ཞེས་པ སོགས ལྟ་བུ-འི ལ་གཞས རྡུང་ལེན གྱི སྒྲ་ཐག མི ཉུང་བ ཞིག བྱུང་བ-ར མ་ཟད ། ནམ་མཁའ ཆུང་བ དང དབྱངས་ཅན་སྒྲོལ་མ གཉིས ཀྱིས བླངས་པ-འི ཁ་བ-འི མེ་ཏོག ཆ་འགྲིག ཞེས་པ དང  ། ཚེ་སྙེ དང དབྱངས་ཅན་ལྷ་མོ གཉིས ཀྱིས བླངས་པ-འི རང་དབང མེད་པ-འི བརྩེ་དུང སོགས ལྟ་བུ-འི ལ་གཞས རྡུང་ལེན གྱི འོད་སྡེ-ར དུ་མ ཞིག ཀྱང བྱུང དང འབྱུང བཞིན འདུག་པ ལྟ་བུ ། དེ་ཡང གས-ར དུ དར བཞིན་པ-འི ལ་གཞས རྡུང་ལེན ཞེས་པ འདི ལས ། གཙོ་བོ སྲོལ་རྒྱུན གྱི གཞས་ཚིག དང དབྱངས་རྟ ། ལེན་སྟངས སོགས རྒྱུན་འཛིན བྱས་པ-འི སྟེང སྒྲ་སྙན རོལ་ཆས ཀྱི སྙན་པ-འི དབྱངས ཀྱིས རམ་འདེགས བྱས ཏེ ། སྔར་ལས་ལྷག་པ-འི སྒོ་ནས མདོ་སྨད ཀྱི ལ་གཞས དེ སྙན་ཆ ལྡན་པ-འི གནས སུ བསྐྱོད་པ-ར བྱས ཡོད ། དེ་བ-ས ད་ལྟ འབྱུང བཞིན་པ-འི ལ་གཞས རྡུང་ལེན འདི མདོ་སྨད་ཡུལ གྱི དམངས་ཁྲོད དུ དར་ཁྱབ ཆེན་པོ བྱུང ཡོད་པ-ར མ་ཟད ། ཐ་ན མཚོ་སྔོན བོད་སྐད རླུང་འཕྲིན ལས་ཁུངས གཙོ བྱས་པ-འི ལས་ཁུངས དུ་མ ཞིག གིས རང་རང གི དྲ་ཐོག དུ-འང བཞག འདུག་པ-ས ། སྲོལ་རྒྱུན གྱི ལ་གཞས ལ སྒྲ་སྙན རྡུང་ལེན གྱིས རམ་འདེགས ཞུས་པ-འི རྣམ་པ གསར་བ-འི ལ་གཞས རྡུང་ལེན ཞེས་པ འདི-ར མདོ་སྨད ཀྱི ཡུལ དུ རྒན་དར་གཞོན་གསུམ ཀུན གྱིས ཆེས དགའ་བསུ ཐོབ་པ-འི གསར་བྱུང གི རྣམ་པ ཅན གྱི ལ་གཞས ཤིག ཡིན་པ-འང ར་སྤྲོད བྱེད ཐུབ ལ ། ལ་གཞས རྡུང་ལེན ཞེས་པ འདི-ས ཕྱིས སུ བོད་པ-འི ལ་གཞས འདི གོང་འཕེལ དང རྒྱུན་འཛིན བྱེད་པ-ར ཡང ཕན་ནུས མི་དམན་པ ཞིག བསྐྲུན འདུག ། དེ་བ-ས དང་ཐོག དབུས་གཙང གི ཡུལ ནས ཐོན་པ-འི མཛའ་གཞས ཀྱི ས་བོན དེ མདོ་སྨད ཀྱི ཞིང་ས གཤིན་པོ-འི སྟེང དུ ཁུར གྱིས དུད་པ-འི འབྲས་བུ སྨིན དང སྨིན བཞིན འདུག་པ-ས ན ། མདོ་སྨད ཀྱི ཡུལ འདི བོད་པ-འི ལ་གཞས ཀྱི ལང་ཚོ-འི དར་ལག རྒྱས ས-འི ཕ་ས ལྟ་བུ-ར གྱུར དང འགྱུར བཞིན འདུག ཞེས བསྔགས་བརྗོད ཀྱི མེ་ཏོག གཏོར ཡང འགལ་བ-འི གནས་མེད་པ-ར སེམས སོ ། །