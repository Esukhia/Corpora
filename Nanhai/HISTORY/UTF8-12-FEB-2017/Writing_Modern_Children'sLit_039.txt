མ་རྒན སྒོ ར སྤྱུགས་པ ། གནའ་སྔ་མོ འི དུས སུ ། ཉིན་རྒྱུན རང་ཁྱིམ དུ མི་འདུག་པ ར གནས་ངེས་མེད དུ ཁྱི བཞིན ལྡོམ པ འི སྐྱེས་པ ཞིག ཡོད ལ ། ཁོ འི ཆུང་མ ཡང ངལ་རྩོལ ལ མི་དགའ་བ ར ནམ་རྒྱུན ཉིན་མོ ཉིན་ཁ ར ལྡེས ཏེ རང་གི སྐྲ གསེང གི ཤིག དང སྲོ མོ བཏུ་བ དང  ། མཚན་མོ ར གཏི་མུག གི གཉིད ལ ཆགས ཏེ ཉལ ནས བསྡད ། དེ་བ ས ། སྐྱེས་པ འི ཨ་མ ས རང་ཁྱིམ གྱི ལས་ཀ ཡོད་ཚད རང་ནུས ཅི ལྕོག གིས སྒྲུབ གང་ཐུབ བྱེད ཀྱིན ཡོད ། འཇིག་རྟེན ཁ་དཔེ ར “མི་རྒན ལོ ཡིས ཐུབ་” ཟེར་བ འི དཔེ་བཞིན ཨ་མ རྒན་མོ དེ་ཡང ལོ་རེ ར བཞིན ལུས ཇེ་སྒུར དང ཟུངས ཇེ་ཟད ། ཐ་ན ཁ ནང གི སོ ཡང རེ་རེ བཞིན འཐོར་བ ས ། ཟས གང ཞིམ སོ ཡིས མི་ཆོད་པ ར དུས་རྒྱུན ཁ ནས ཆུར་བ རྡོག གཅིག དམུར་ཞོར ལས་ཀ སྒྲུབ ། ཉིན་ཞིག ཆུང་མ ས རང གི ཁྱོ་བོ ལ ། “ཨ་མ ས ཉིན་རྒྱུན ཁ དམུར་བཞིན ལྐོག་ཟ ཏག་ཏག བྱས་པ ས ། དེ་འདྲ བྱས་པ རྒྱུན་རིང་ན ། ང་ཚོ ས མོ་རང གསོ རྒྱུ ཁག་པོ འདུག” ཅེས བཤད་པ ར ། ཁྱོ་བོ འི སེམས སུ ཐེ་ཚོམ ཟ་བཞིན དེ་འདྲ ཡིན་པ ར ཡང སྲིད སྙམ་པ འི བློ སྐྱེས ། དེ་ནས ཁོས ཉིན འགའ་ཤས ཀྱི རིང ལ རང གི ཨ་མ ས ཅི བྱེད ལ བརྟག རྗེས ། ཆུང་མ ས བཤད་པ འི སྐད་ཆ ར ཡིད་ཆེས ཏེ ། ཁྱོ་ཤུག གཉིས ཀྱིས ཨ་མ རྒན་མོ དེ སྒོ འི ཕྱི རུ སྤྱུགས རྒྱུ འི གྲོས བྱས ། ཉིན་ཞིག ཁྱོ་བོ ས རང་གི ལོ་ན ཧ་ཅང རྒ་བ འི ཨ་མ སླེ་བོ འི ནང དུ འཁུར ཏེ ཐག་རིང ཞིག ལ སྐྱེལ་བ འི ལམ་བར དུ ། ཨ་མ འི ཁ ནང ན དམུར་བཞིན་པ འི ཆུར་བ དེ གློ་བུར དུ ས ལ ལྷུང་བ ས ། ཨ་མ ས ཨ་རོགས ། ཞི་ལུ ། སྡོད་ཡ ། ང འི ཁ ནང གི དམུར་རིལ ས ལ ལྷུང སོང ཞེས བཤད  ། བུ དེ འི སེམས་སུ དམུར རིལ དེ ཅི་ཞིག ཡིན ནམ སྙམ ཞོར ཏུ ས ལ བལྟས་བ ན ཡུན་རིང དུ དམུར་པ འི ཆུར་བ རྡོག་རིལ ཞིག ཡིན་པ མཐོང ། ཁོ ས ས ལ ལྷུང་བ འི ཆུར་རྡོག དེ བླངས ནས ཨ་མ ར སྟེར ཞོར ཨ་མ ། ཁྱེད ཉིན་རྒྱུན ཁ ནང་ན དམུར་བཞིན་པ ཆུར་རྡོག འདི ཡིན་ནམ།” ཞེས དྲིས ། ཨ་མ ས ཡིན་པ འི བརྡ ལ མགོ་བོ ནང དུ བཀུག་པ ས ། བུ དེ འགྱོད་སེམས དང བཅས ཕྱིར ཨ་མ རང་ཁྱིམ དུ ཁུར ནས ཡོང ། རང་ཁྱིམ དུ ཐོན རྗེས ། ཨ་མ ས སྔར་བཞིན ཆུར་བ རྡོག་པོ དེ དམུར་ཞོར ཏུ ཉིན་ཁ ར བསྡད དེ མ་ཎི འདོན་བཞིན དུས་འདའ་བ ར བྱས ། ཆུང་མ ས ཉིན་རྒྱུན ཁྱོ་བོ ལ ཁྱོད ཀྱི མ་རྒན གྱིས དངོས་གནས ལྐོག་ཟ བྱེད་བཞིན ཡོད ། ཞེས འཁོན བསླངས་པ ས ། མཐར ཁྱོ་བོ ས ཀྱང ཆུང་མ འི ཁ ར ཉན ཏེ ། རང གི ཨ་མ རྒན་མོ དེ རང་ཁྱིམ དང ཐག རིང་བ འི བྲག་རྩ ཞིག ཏུ སྤྱུགས ། དེ་ནས ། རི་བོང ཞིག གིས ཉིན་རྒྱུན གྲོ་མ བརྐོས ནས ཨ་མ རྒན་མོ གསོས ནས བསྡད་པ ས ། ཁོ གཉིས གྲོགས་པོ བཟང་བོ ར གྱུར ། ཉིན་ཞིག རི་དྭགས་པ གཉིས ཀྱིས རི་བོང དེ རྔོན་པ ར བརྩམས ཏེ ཡུན་རིང ཞིག ལ བདལ་བ འི རྗེས ། རི་བོང བྲོས ཡོང སྟེ ཨ་མ རྒན་མོ འི རྒྱབ ཏུ ཡིབས ། རི་དྭགས་པ གཉིས ཀྱིས ཨ་མ རྒན་མོ དེ མཐོང འཕྲལ ། “ཨ་རོགས ། ཁྱོད སུ ཡིན།” ཞེས དྲིས་པ ར ། “ང འི བུ དང མནའ་མ ས ང ས འདི ར སྤྱུགས་པ ས ། རི་བོང འདི ས ང ད་རག བར དུ གསོས ནས བསྡད ། དེ་བ ས ང འི འཚོ་རྟེན འདི གཅིག་པུ ཁྱེད གཉིས ཀྱི མི་གསོད་པ ར ཞུ།” ཞེས བཤད ། ངེད གཉིས ལ ཨ་མ ཞིག མེད་པ ས ། ཁྱེད ངེད གཉིས ཀྱི ཨ་མ བྱ་བ ར འཚལ ཞེས བཤད་པ ར ། ཨ་མ རྒན་མོ ས “ཁྱེད གཉིས གང་ས ར རི་དྭགས རྔོན་པ ར འགྲོ དགོས་པ ས ། ང་འདྲ་འདྲ འི རྒས་ཁོག ཅིག ཁྱེད གཉིས དང འགྲོགས ནས ག་ལ འགྲོ ཐུབ།” ཞེས ལན བཏབ ། “དེར སྐྱོན མི་འདུག” ཅེས བཤད ནས རི་དྭགས་པ གཉིས ཀྱིས ཨ་མ རྒན་མོ དེ ཁུར ཅིང ། ཁོ གཉིས ཀྱི སེམས སུ ད ངེད གཉིས ལ ཨ་མ ཞིག ཡོད སོང ཞེས དགའ་བ དཔག་མེད ཞིག སྐྱེས ཏེ ཁོ་ཚོ མཉམ དུ ལམ ལ བསྐྱོད ། ཁོ་ཚོ སོང་སོང མཐར ། ཨ་ཁུ རྒྱལ་བོ་ཚང ཞིག གི མཁར གྱི འདབས སུ སླེབས་པ དང  ། དེ དང ཐག མི་རིང་བ འི ས ར ཁོ་ཚོ ས གད་པ ཞིག ཏུ ས་དོང ཞིག བརྐོས ནས ཨ་མ རྒན་མོ དེ འི ནང དུ བཞག ཅིང ། ཁོ གཉིས ཀྱིས ཉེ་འཁོར གྱི སྡེ་བ འི ནང་དུ ལས་ཀ ལས ཏེ འཚོ་རྟེན བཙལ ། ཉིན ཞིག ཨ་མ རྒན་མོ ས བུ གཉིས བོ ས ཏེ ། དེ་རིང ཁྱེད གཉིས ཨ་ཁུ རྒྱལ་བོ ཚང ལ སོང ནས ང་ཚོ ལ ས ཞིག སློངས ཤིག ཞེས བཤད་པ ར ། བུ གཉིས ཀྱིས ས ཆེ་ཆུང ཅི་ཙམ དགོས ཞེས དྲིས ། ས བལ རྒྱ་མ གང ཁེབས་ཚད ཅིག སློང ནས ཤོག ཅེས བཤད ། དེ་ནས བུ གཉིས རྒྱལ་བོ ཚང ལ སོང ནས ། “ངེད ཚོ ལ ས་ཆ བལ རྒྱ་མ གང གི ཁེབས ཚད ཅིག སྟེར་བ ར ཞུ” ཞེས ཞུས ། རྒྱལ་བོ འི སེམས་སུ ས བལ རྒྱ་མ གང གི ཁེབས་ཚད ཧ་ཅང ཉུང་བ ར འདོད ནས ཁོ་ཚོས འདོད་པ བཞིན དུ སྟེར རྒྱུ ར ཁས་བླངས ། ཕྱིར ཡོང་བ འི ལམ་ཁ ར བུ གཉིས ཀྱིས ས་ཆ བལ རྒྱ་མ གང་གིས ཁེབས ཚད ལ ཨ་མ གཅིག་པུ ཉལ་ན འང ཤོང དཀའ་བ ས ། ཨ་མ འདི ས ཡང་སྙིང ཅི་ཞིག བྱེད འདོད་པ ཡིན ནམ ཞེས གཅིག གིས གཅིག ལ ལབ ཞོར ཁྱིམ དུ ཐོན ། “ཨ་མ ། ཨ་ཁུ རྒྱལ་བོ ས བལ རྒྱ་མ གང གི ཁེབས་པ འི ས སྟེར་བ ར ཁས་བླངས མོད ། ཡིན་ཡང ས ལག་མཐིལ ཙམ དེ ས ཅི་བྱ།” ཞེས དྲིས ། དེ་ནས ཨ་མ ས ཁོ གཉིས ལ བལ རྒྱ་མ་གང གིས ལོངས་བ འི སྐུད་པ ཁེལ དུ བཅུག རྗེས ། ཨ་ཁུ རྒྱལ་བོ ཚང ལ སོང སྟེ བཀལ་བ འི སྐུད་པ ས ཚད འཇལ ཏེ ས བསླངས ཤིང ཕྱིར འོངས ཏེ ཨ་མ ། ས་ཆ ལག ལ ཐོན སོང  ། ད་ཅི ཞིག བྱ ཞེས དྲིས་པ ར ། ཨ་མ ས “ཁྱེད གཉིས ཀྱིས གྱང་རྟིང རྐོས ཏེ མཁར རྡུང་བ ར གྲ་སྒྲིག གྱིས།” ཞེས བཤད ། བུ གཉིས ཀྱིས བསྟུད་མ ར ཉིན འགའ ལ གྱང་རྟིང བརྐོས ། ཉིན་ཞིག ཁོ གཉིས ཀྱིས གྱང་རྟིང བརྐོ་བཞིན་པ འི དུས སུ གློ་བུར་དུ གསེར གྱི གྱོ་མོག ཆུང་ཆུང ཞིག རྙེད བྱུང་བ ས ཁོ་ཚོ དགའ་སྤྲོ་དཔག ཏུ མེད་པ སྐྱེས ཤིང  ། གསེར གྱི གྱོ་མོག དེ དངུལ་སྒོར མང་བོ ར བརྗེས བ ས དབུལ་ཁྱིམ དེ སྐད་ཅིག ལ རྒྱུ་ནོར ལོངས་སྤྱོད བསམ གྱིས མི་ཁྱབ་པ འི ཕྱུག་པོ ཞིག ཏུ གྱུར ། ཁོ མ་བུ གསུམ གྱིས བསླངས འོང་བ འི ས དེ འི སྟེང དུ བཀོད ལེགས ཤིང ཡིད དུ འོང་བ འི ཁང་བཟང གཞལ་ཡས་ཁང འདྲ་བ ཞིག བཟོས ཏེ ། ཁང་སྟོན གྱ་ནོམ ཞིག བྱེད་པ འི འགོ་བརྩམས ། ཉིན དང་བོ ར ། མགྲོན་པོ ཡོངས་ལ སྟོན་སྐལ བགོ་དུས ། བུ གཉིས ཀྱིས ཨ་མ ར “དེ་རིང ཁང སྟོན གྱི ཉིན དང་བོ ཡིན་པ ས ། སྟོན་སྐལ ཇི་ལྟར བགོ ཞེས དྲིས།” དེ་རིང གྲལ མགོ ནས མཇུག་བ ར གོ་རིམ ལྟར བགོས ནས སོང  ། སྟོན་སྐལ གྱིས མི་འདང ས ནས འཚམས ཞོག ཞེས བཤད ། ཁོ གཉིས ཀྱིས གྲལ་མགོ ནས གོ་རིམ་བཞིན མི་རེ ལ སྟོན་སྐལ བགོས ནས སོང མཐར ། གྲལ མཇུག ཏུ ཡོད་པ འི མི གཉིས མ་གཏོགས ཚང་མ ར བགོས ཚར་བ རེད ། གྲལ མཇུག གི མི དེ་གཉིས ནི དེ་སྔ ཨ་མ རྒན་མོ སྒོ ར སྤྱུགས་མཁན གྱི ཁྱོ་ཤུག དེ གཉིས རེད ། ཁང་སྟོན གྱི ཉིན གཉིས་པ ར ། བུ གཉིས ཀྱིས ཨ་མ ། དེ་རིང སྟོན་སྐལ ཇི་ལྟར བགོ དགོས ཞེས དྲིས་པ ར ། “དེ་རིང གྲལ་མཇུག ནས ཡར གྲལ་མགོར གོ་རིམ་བཞིན བགོས ཅེས བཤད ། བུ གཉིས ཀྱིས ཨ་མ ས བཀོད་པ ལྟར གྲལ མཇུག ནས སྟོན་སྐལ བྱིན ནས གྲལ་མགོར མ་ཐོན་པ ར སྟོན སྐལ བྱིན ཚར་བ ས ། གྲལ འགོ ན ཡོད་པ འི ཁྱོ་ཤུག གཉིས ལ སྔ་ཉིན་བཞིན སྟོན་སྐལ མ་ཐོབ་པ རེད ། ཁང་སྟོན གྱི ཉིན གསུམ་པ ར ། བུ གཉིས ཀྱིས ཨ་མ ར སྟོན་སྐལ ཇི་ལྟར བགོ དགོས་ཚུལ དྲིས་པ འི ཚེ ། ཨ་མ ས དེ་རིང གཡས་གཡོན གཉིས ཀྱི གྲལ་སྐེད ནས འགོ བཟུང སྟེ གོ་རིམ ལྟར སྦྱིན དགོས ། ཞེས བཤད ། ཁྱོ་ཤུག དེ་གཉིས གཅིག གྲལ་འགོར བསྡད ཡོད་པ དང  ། ཅིག་ཤོས གྲལ་སྔར བསྡད་པ ས ། ཁོ་གཉིས ལ སྟོན་སྐལ སྔར་བཞིན ཐོབ མ་བྱུང ། དེ་བ ས  ། ཁྱོ་ཤུག དེ གཉིས ཨ་ཁུ རྒྱལ་བོ ཚང ལ སོང ནས གནས་ཚུལ རྣམས ཇི་བཞིན ཡར གཏུག བྱས ། ཨ་ཁུ རྒྱལ་བོ ཨ་མ རྒན་མོ་ཚང ལ སོང ནས ། ཁྱེད་ཚང གི ཁང་སྟོན གྱི ཉིན གསུམ རིང  ། ཁྱོ་ཤུག དེ་གཉིས ལ སྟོན སྐལ ཅི་ཡང མ་ཐོབ་པ ས སྟོན་སྐལ ཞིག བགོ དགོས ཞེས བཤད ། ཨ་མ རྒན་མོ ས གོ་རེ བག་ལེབ བདུན སྲེག ནས ། གོ་རེ རེ་རེ འི ནང དུ ལྔ་བཅུ་མ རེ བཅུག རྗེས ཁྱོ་ཤུག དེ གཉིས ལ བྱིན །  ། གོ་རེ བག་ལེབ དེ དག ཅུང ལྕི་མོ ཡིན་པ ས ། ཁྱོ་ཤུག གཉིས ཀྱིས བག་ལེབ དག ཚོས མེད་པར སྙམ ནས དེ དག བྱ་སྒོང བདུན ལ བརྗེས ། བྱ་སྒོང བཙོང་མཁན གྱིས ཨ་ཁུ རྒྱལ་བོ ཚང གི སྡེ་བ འི ཁྱིམ་ཚང ཞིག གིས སྟོན་མོ ར འབོད གྱིན ཡོད་པ ས བག་ལེབ དེ ཚང ལ སྟོན་སྐལ ཏུ བྱིན་པ ས བག་ལེབ བདུན་པོ དང ལྔ་བཅུ་མ བདུན་པོ དེ ཨ་མ རྒན་མོ་ཚང གི ལག ཏུ ཕྱིར ཐོན ། དེ་ནས་བཟུང  ། སྤྲང་བོ ཧབ་ལངས ཧེབ་ལངས ། སྟོན་མོ གསུམ གྱི སྐལ་ཆད ཞེས་པ དེ་ནས བྱུང། ། ། ། 