 ཁོར་ཡུག ཟིན་བྲིས ། སྐྱེ ཁམས ཁོར་ཡུག ལ བཟུང་བ-འི བརྩེ་བ རྣལ་མ ། དེ་ཡང སྟོན་ཟླ བརྒྱད་པ-འི གནའ་མཁར་ཟི་ལིང ནི ནམ་ཟླ ཆེས ལེགས་པ-འི དུས་ཚིགས ཤིག ཡིན ལ ། ཞོགས་པ-འི ཉི་ཟེར གྲོང་ཁྱེར གྱི ཡུལ་ལྗོངས ཀུན ལ འཕྲོས་པ དང ལྷན ། ང་ཚོ སྤྱི་སྤྱོད་རླངས་འཁོར ལ བསྡད དེ གནའ་མཁར་ཟི་ལིང དང སྤྱི་ལེ སུམ་བརྒྱ ས ཆོད་པ-འི རྨ་ལྷོ བོད་རིགས རང་སྐྱོང་ཁུལ གྱི ཧི་ནན་རྫོང དུ ཆས་པ ཡིན ། ཧི་ནན་རྫོང ནི རྨ ལྷོ་ཁུལ གྱི བྱང་ཕྱོགས སུ ཆགས ཡོད ལ ། རྫོང འདི་ནི ཕྱུགས་ལས ཁོ་ན བརྟེན་པ-འི རྫོང ཞིག ཡིན་པ-ར མ་ཟད ། གནས འདི-འི རང་བྱུང ལྷུན་ཆགས ཀྱི མཛེས ལྗོངས ཀྱིས མི རྣམས ཀྱི ཡིད་དབང ཅིག་ཅར དུ འཕྲོག་པ-ར བྱེད ། གནའ་མཁར ཟི་ལིང ནས དུས་ཚོད བཞི ལ བསྐྱོད རྗེས སུ ང་ཚོ གཞི་ནས ཧི་ནན་རྫོང དུ ཐོན བྱུང  ། ང་ཚོ ཧི་ནན་རྫོང དུ ཐོན མ ཐག མི རྣམས ཀྱི ངག ལས ཐོས་པ ནི གནས འདི-འི རྩྭ་ཐང བྱ་བ-འི ས་ཚིགས ན ཁོར་ཡུག སྲུང་སྐྱོབ བྱེད་པ-འི ཕུལ་བྱུང མི་སྣ ཞིག འདུག་པ དེ ཡིན ལ ། ཁོ ནི སྟོང་སྐོར ཕྱུགས་ལས སློབ་གྲྭ-འི རྩྭ་ཐང བདག་གཉེར དོ་དམ ཆེད ལས ནས སློབ་མཐར་ཕྱིན ཅིང ད་ལྟ ཧི་ནན་རྫོང རྩྭ་ཐང བྱ་བ-འི ས་ཚིགས ན འགོ་གཙོ གཞོན་པ-འི འགན་ཁུར བཞིན་+པ-འི བློ མཐུན མཁའ་འགྲོ ཚེ་རིང རེད ། དེ་བ-ས ། ང་ཚོ གསར་འགོད་པ དག ཁོ-འི གཞུང་ལས ཁང དུ ཕྱིན ནས ལོ འདི་ག-འི རིང ལ ཧི་ནན་རྫོང གི སྐྱེ་ཁམས་ཁོར་ཡུག སྲུང་སྐྱོབ ཀྱི ཕྱོགས ནས གྲུབ་འབྲས ཇི་ལྟར བླངས་པ-ར བཅར འདྲི བྱེད དུས སུ མཁའ་འགྲོ ཚེ་རིང གིས བཤད དོན ། ཁོ་རང སྟོང་སྐོར ཕྱུགས་ལས སློབ་གྲྭ ནས མཐར་ཕྱིན་པ ཡིན ལ ། ཆེད ལས གཙོ་བོ ནི རྩྭ་ཐང སྲུང་སྐྱོབ དོ་དམ འཆར་འགོད ཡིན ། སློབ་མཐ-ར ཕྱིན མ ཐག ཧི་ནན་རྫོང རྩྭ་ཐང བྱ་བ-འི ས་ཚིགས སུ ལས་བགོས བྱས ལ ། དེ ནི ང་རང གིས ཡུན་རིང རེ་བ-འི རྨི་ལམ ཞིག མངོན འགྱུར བྱས་པ ཡང ཡིན ། རྒྱུ་མཚན ནི ། ང་རང ཆུང དུས ནས རྩྭ་ཐང ནས འཚར་ལོངས བྱུང་བ-ས རང་བྱུང ལྷུན་ཆགས ཀྱི མཛེས་ལྗོངས འདི ལ དགའ་བོ ཡོད ལ ། ལྷག ཏུ ། རང་ཉིད ན-ར སོན ས-འི ཧི་ནན རྩྭ་ཐང གི སྐྱེ་ཁམས་ཁོར་ཡུག ལ སྲུང་སྐྱོབ བྱེད་པ-ར ང ལ་ལ-ས ཀ-འི ཕྱོགས ནས མཐུན་རྐྱེན ལེགས་པོ ཞིག རང་བཞིན གྱིས གྲུབ་པ རེད ། ང་རང བྱ་བ-ར ཞུགས མ ཐག་ལས ཁུངས འདི-འི ནང དུ ལས བྱེད མི་སྣ ཡོད ལ ། དེ ལས རྩྭ་ཐང ཆེད ལས ཀྱི མི་སྣ ཡོད ། སྐབས དེ་དུས སུ ། ལས་ཁུངས ཀྱི བྱ་བ གཙོ་བོ ནི ཆ ཚང བཞི འཛུགས་སྐྲུན བྱེད་པ སྟེ ། ཕྱུགས ཀྱི དྲོད་ཁང དང  ། ལྕགས་ར ། འཐུང་ཆུ ། གཏན་སྡོད ཁང་བ བཟོ་བསྐྲུན བྱེད་པ སོགས ཀྱི ལས་ཀ ཡིན ལ ། ལྷག་ཏུ ། ཧི་ནན་རྫོང ནི ཕྱུགས་ལས རྐྱང་རྐྱང གཉེར་བ-འི རྫོང ཞིག ཡིན་པ-འི ཆ་ནས ། ཨ་བྲ-འི གནོད་པ དང འབུ ཐུལ མ-འི གནོད་པ ། བྱི་ལོང གི གནོད་པ བཅས སྔོན་འགོག བྱེད་རྒྱུ ནི བྱ་བ-འི གཙོ གནད དུ བཟུང འདུག སྐབས ཐོག དེ-ར ། རང གི སེམས ངོས ནས ཁ་གཏད དུ གནས་པ-འི གནད་དོན དེ་དག མྱུར་བ-ར ཐག གཅོད འདོད ཀྱི རེ་འདུན ཆེན་པོ ཞིག འདུག ན ཡང  ། ང་རང སློབ་གྲྭ ནས མཐ-ར ཕྱིན མ ཐག ཡིན་པ-འི གཞུང་ལུགས མ་གཏོགས ལག་ལེན གྱི ཁྲོད ན ཉམས་མྱོང ཅི་ཡང་མེད་པ-ས ། གོང གི གནོད་འཚེ དེ་དག ཟློག བྱེད དུ ལག ཐབས མྱུར མོ ཞིག ཅིས་ཀྱང འཐེན རྒྱུ་མ བྱུང  ། ཡིན་ན་ཡང  ། ཕྱུགས་ལས རྐྱང་རྐྱང ཡིན ཅིང རྩྭ་ཐང ཁོ་ན ཡིན་པ-འི རྫོང འདི ལ ཨ་བྲ དང  ། བྱི་ལོང །འབུ ཐུལ་བ སོགས རང་བྱུང གི གནོད་འཚེ གང་རུང ཐེབས ཀྱིན་+པ དེ ཐག གཅོད་བྱེད རྒྱུ ནི ང-ས རང་ཉིད ཀྱི གཡོལ མེད ཀྱི འགན འཁྲི ཞིག ཏུ བཞག ནས དུས དང རྣམ་པ་ཀུན ཏུ བྱ་བ-འི བརྒྱུད རིམ རེ་རེ ནས ཉམས་མྱོང བླངས ཤིང ཟིན་ཐོ བྲིས་པ ཡིན ལ ། ལོ་ངོ མང་པོ ཞིག གི བྱ་བ-འི ཉམས་མྱོང བརྒྱུད ། ད་གཟོད ང ལ གོང གི གནོད ཚེ དེ་དག ཟློག་ཐབས བྱེད་པ-འི ཐབས་ལམ གསར+བ ཞིག སྐྱེས ། དེ ནི མི་མང་པོ ཞིག གིས རྩྭ་ཐང ལ གནོད་པ ཆེས ཆེ་བ-འི ཨ་བྲ དང །བྱི་ལོང །འབུ་ཐུལ་བ ། ལྡུམ་རྩྭ སོགས མེད་པ-ར བཟོ་བ-ར དུག་རིགས སྣ་ཚོགས བཀོལ་སྤྱོད བྱེད ཀྱིན ཡོད ལ ། དེ་ལྟར བྱས ན རྩྭ་ཐང མགྱོགས་མྱུར ངང སླར་གསོ བྱེད ཐུབ བསམ གྱིན ཡོད མོད ། ཡིན་ན་ཡང །དེ ནི ཆེས ལེགས་པ-འི ཐབས་ལམ ཞིག མ ཡིན སྟེ དེ-ས ནི ཡུན་རིང བོར གནོད་འཚེ དེ་དག འགོག་སྲུང བྱེད མི ཐུབ་པ དེ རེད ། རྒྱུ་མཚན ནི ། རྩྭ་ཐང ངན རུལ དུ འགྲོ བ དེ རྩ་བ-འི སྟེང ནས རྒྱུ་རྐྱེན གཉིས འདུག་པ སྟེ ། གཅིག ནི གནམ་གཤིས དང རང་བྱུང གི གནོད་པ སྟེ ། དཔེར་ན ། ཆར་ཆུ-འི འབབ ཚད ཉུང་བ སོགས རེད ། གཉིས ནས མི-འི གནོད་པ ཡིན ཏེ ། མི-འི གནོད་པ དེ ཇི་ལྟར བྱུང་བ རེད ཅེ་ན ། མི་གྲངས ཇེ་མང དུ ཕྱིན་པ དང བསྟུན ནས ཕྱུགས་ཟོག ཇེ་མང དུ ཕྱིན་པ-ས ། རྩྭ་ཐང གི ཤོང་ཚད ལས ཕྱུགས་ཟོག བརྒལ་བ-ས ། རྩྭ ཡི སྐྱེ་ཚད ཇེ་དམའ རུ ཕྱིན་པ དང བསྟུན ནས ། ཨ་བྲ དང །འབུ་ཐུལ་བ ། བྱི་ལོང སོགས ལ འཚམས་པ-འི ཁོར་ཡུག ཅིག རང་འགུལ གྱིས བསྐྲུན་པ རེད ། རྒྱུ་མཚན ནི ། རྩྭ ཡི སྐྱེ་ཚད མཐོ ན ཨ་བྲ-ས རང གི དགྲ་བོ ཁྲ སོགས མཐོང མི ཐུབ་པ-ས གནས་སྤར འགྲོ་བ དང །རྩྭ་ཐང གི བརླན་ཚད ཇེ་ཆེ-ར སོང ན ཨ་བྲ ལ གློ་ནད སོགས ཕོག སླ་བ-ས ཡང རང་འགུལ ངང གནས་སྤར འགྲོ་བ རེད ། དེ་ཡང བྱི་ལོང ལ མཚོན ཡང རྩྭ་ལྡུམ གྱི རྩད་+པ ཟ་བ-ས རྩྭ ཡི སྐྱེ་ཚད མ་བཟང ན ཁོ ལ ཁ་ཟས ཡོད་པ-ས ཁོ ཡི གསོན་ཚད ཇེ་མང དུ འགྲོ་བ ཡིན ལ ། དེ་བཞིན དུ དུག་རྩྭ-འི རིགས ཀྱང ཇེ་མང དུ འགྲོ བ རེད ། དེ་བས་ན ། གོང གི གནོད་འཚེ འདི གཉིས བསྒྱུར་བཅོས བྱས ཏེ རྨ་ལྷོ་རྫོང ལ ཆེས མཛེས་སྡུག གི རྩྭ་ཐང ཞིག གཏན དུ གནས རྒྱུ ནི ཁོ་བོ-འི རེ་བ ཉག་ཅིག ཀྱང ཡིན ཟེར ། མ་འོངས་པ-ར ཧི་ནན རྩྭ་ཐང གི སྐྱེ་ཁམས ཇི་ལྟར སྲུང་སྐྱོབ བྱེད་པ-འི ཐད ནས ང་ཚོ-འི མཁའ་འགྲོ ཚེ་རིང ལ བཅར་འདྲི བྱེད དུས སུ ཁོས བཤད དོན ། གཅིག ནས རང་བྱུང གི གནོད་པ ལ སྔོན་འགོག དང  ། གཉིས ནས རྩྭ ཕྱུགས དོ་མཉམ བྱེད་རྒྱུ དེ གཙོ་བོ ཡིན ལ ། གོང་རིམ ནས མ་དངུལ མང་པོ ཞིག བརྩོན ལེན བྱས ཏེ སྐྱེ་ཁམས་ཁོར་ཡུག ཇེ་ལེགས སུ གཏོང རྒྱུ མ་ཟད ། ལྷག་ཏུ ། མང་ཚོགས ཀྱིས སྐྱེ་ཁམས ཁོར་ཡུག སྲུང་སྐྱོབ བྱེད་པ-འི འདུ་ཤེས མཐོ-ར འདེགས གཏོང རྒྱུ དེ ཡིན ལ ། ཧི་ནན་རྫོང ནི ཞིང་ཆེན ཡོངས ནས རྩྭ་ཐང སྐྱེ་ཁམས སྲུང་སྐྱོབ ཁ་གསབ བྱ་དགའ སྟེར་བ-འི ལམ་ལུགས ལག་བསྟར བྱས་པ-འི རྫོང ཐོག མ་ཡིན་པ-འི ཆ་ནས ། ཁ་གསབ རིགས གཉིས ཏེ ཕྱུགས་འཚོ མཚམས་འཇོག པ-འི ཁ་གསབ དང །ཕྱུགས་རྩྭ དོ་མཉམ གྱི ཁ་གསབ བྱ་དགའ ལག་བསྟར བྱས ཏེ ། ཧི་ནན་རྫོང ནི རང་བྱུང ཕྱུགས་ལས རྟེན་གཞི-འི ཁ་ཕྱོགས སུ བསྒྱུར ཏེ་ལོ ཐུང་ངུ-འི ནང ལ སྐྱེ་ཁམས སླར་གསོ བྱེད རྩིས ཡོད ལ ། ད་དུང ཧི་ནན་རྫོང གི རྩི་ཤིང དེབ་ཐེར གྱི དཔེ་དེབ ཞིག དཔར་བསྐྲུན བྱས ནས རྩི་ཤིང སྣ་ཚོགས སྲུང་སྐྱོབ བྱས ཏེ ཕྱི་རབས པར ཕན་པ-འི ལས་ཀ ཡག་པོ ཞིག ཀྱང བསྒྲུབ རྩིས ཡོད ཟེར ། དུས་ཚོད ཐུང་ཐུང ཞིག གི ནང ལ ང་ཚོ-ས བཅར་འདྲི བྱས་པ བརྒྱུད ། བློ་མཐུན མཁའ་འགྲོ་ཚེ་རིང གིས བརྗོད་པ-འི བཅར་འདྲི ཁོ་ན ཙམ མ་ཡིན་པ-ར སྐྱེ་ཁམས ཁོར་ཡུག ཇི་ལྟར སྲུང་སྐྱོབ བྱེད་པ-འི ཐད ཀྱི ལག་ལེན དངོས ཀྱི ཉམས་མྱོང རེ་རེ བརྗོད་པ དེ-ས ། ང་ཚོ ལ ཁོར་ཡུག སྲུང་སྐྱོབ ཇི་ལྟར བྱེད དགོས་པ-འི སྐོར ནས ངེས་ཤེས དང འདུ་ཤེས གསར་བ ཞིག རྒྱས སུ བཅུག ལ ། ད་དུང ཁོས བྲིས་པ-འི རྩྭ་ཐང སྐྱེ་ཁམས སྐོར གྱི དཔྱད་རྩོམ སྟེ རྨ་ལྷོ་ཁུལ གྱི རྩྭ་ར སྐོར་རྒྱུག གནས་ཚུལ གྱི བྱ་བ-འི སྙན་ཞུ དང  ། མཚོ་སྔོན ཞིང་ཆེན ཧི་ནན་རྫོང གི རྩྭ་ས-འི ཕྱུགས་ལས རྒྱུན་མཐུད ངང འཕེལ་རྒྱས གཏོང་བ-འི སྐོར གྱི རྩ་བ-འི བསམ་གཞིགས དང ཐབས་ལམ ། ཧི་ནན་རྫོང གི སྐྱེ་ཁམས ཕྱུགས་ལས ཀྱི གནས་བབས དང ཁ་ཕྱོགས ། ཧི་ནན་རྫོང གི ཕྱུགས་ལས ཀྱི མིག་སྔ འི གནས་བབས དང འབྱུང་འགྱུར སོགས ལས ཁོ-འི སྐྱེ་ཁམས ཁོར་ཡུག སྲུང་སྐྱོབ ལ བཟུང་བ-འི བརྩེ་བ རྣལ་མ དེ ངང་ངམ་ཤུགས ཀྱིས མཐོང ཡོང ལ ། ང་ཚོ-ས ཧི་ནན རྩྭ་ཐང ལ བདེ་མོ བཞག ནས ཕྱིར གནའ་མཁར་ཟི་ལིང དུ ཆས དུས སུ ། ཕྱི་མིག གི ཁྲོད ན གསོན་ཉམས ཀྱིས ཁེངས་པ ནི མཛེས་སྡུག དཔལ གྱིས ཁེངས་པ-འི ཧི་ནན རྩྭ་ཐང ཡིན ལ ། གནས དེ རུ ལང་ཚོ དང སྟོབས་ཤུགས ཀྱིས ཁེངས་པ-འི གཞོན་ནུ ཞིག གིས རྩྭ་ཐང གི རི་ཆུ་ནགས་གསུམ ལ བརྩེ་བ ཟབ་མོ ཞིག བསྣམས ནས རེ་བ དང ཡིད་ཆེས ཀྱིས ཁེངས ཡོད པ དེ རེད ། 