༡ གཡོག་པོ དང རྒྱལ་བོ འི སྲས་མོ ། གནའ་སྔ་མོ འི དུས སུ ། རྒྱལ་བོ ཞིག ལ ཕོ་བྲང དུ གཡོག བྱེད བཞིན་པ འི ན་གཞོན ཞིག ཡོད ། ཁོ ས ལོ་མང་པོ ར ཕོ་བྲང དུ ཞབས་ཞུ བསྒྲུབས རྗེས ཀྱི ཉིན་ཞིག ལ ། ན་གཞོན དེ ས རྒྱལ་བོ་ལགས ། དེ་རིང ནས བཟུང ང ས ཁྱོད་ཀྱི ཕོ་བྲང དུ གཡོག བྱེད མི་ཐུབ ལ ། ང ལ རེ་བ ཉག་ཅིག ཡོད་པ ས ཁྱོད ཀྱི ས སྐོངས་བ ར མཁྱེན ཞེས ཞུས ། རྒྱལ་བོ ས ཁྱོད ཀྱི རེ་བ ཅི ཡིན ཞེས དྲིས་པ ལ ། ན་གཞོན གྱིས ང ས ལོ་མང བོ འི རིང ལ རྒྱལ་བོ འི ཕོ་བྲང དུ གཡོག བྱས ཀྱང  ། རྒྱལ་བོ འི ཕོ་བྲང གི ཡང སྟེང དུ འགྲོ མ་མྱོང་བ ས ། དེ ལ ལྟ་སྐོར དུ ལན་གཅིག འགྲོ འདོད་པ ཡིན ། རྒྱལ་བོ ས བདག གི རེ་འདོད ཉག་ཙམ འདི སྐོངས་བ ར ཞུ ཞེས ཞུས་པ ས ། རྒྱལ་བོ ས ན་གཞོན གྱི རེ་བ བསྐང་བ ར ཁས་བླངས ། དེ་ནས ན་གཞོན རྒྱལ་བ འི ཕོ་བྲང གི ཡང སྟེང དུ ལྟ་སྐོར ལ སོང ནས ཁང་བ ཞིག གི སྐར་ཁུང ནང དུ བལྟས་ཚེ ། ཡིད་དུ་འོང་བ འི བུ་མོ མཛེས་མ ཞིག གིས མེ་ཏོག འཚེམ བཞིན་པ མཐོང  ། དེ་མ་ཐག གཞོན་ནུ འི ཡིད ཀྱི བརྟན་པ ཅིག་ཅར དུ འཕྲོག་པ ས རང་དབང་མེད་པ ར ཁ་ཆུ བཞུར ཅིང  ། མཆིལ་མ བུ་མོ ས འཚེམ བཞིན་པ འི མེ་ཏོག སྟེང ལ འཛར་བ ས ། བུ་མོ ས ཅི་ཡིན མ་བསམ་པ ར ཁས་འབྱིན་ནོ ། དེ་ནས ན་གཞོན དགའ་སྤྲོ དང བཅས ཕྱིར རང གི ཡུལ ལ ལོག ཏེ ། ཁོ ས ཨ་ཕ་ལགས ། ང ལ རྒྱལ་བོ འི སྲས་མོ མནའ་མ ར བསུ དགོས ཞེས བཤད ། ཨ་ཕ ས ། ངེད་ཚང ལྟ་བུ འི དབུལ་བོ ཞིག གིས རྒྱལ་བོ འི སྲས་མོ ཞིག བག་མ ར ཇི་ལྟར བསུ ། ཨ་ཕ ས ཁྱོད ལ ཆུང་མ གཞན ནས འཚལ ཞེས མང་བོ བཤད ཀྱང  ། བུ ཡིད་འཐད མ་བྱུང་བ ར ། ཨ་ཕ་ལགས ། ཁྱོད སོང དང  ། ང ས རྒྱལ་བོ འི སྲས་མོ འི ཁ ནས ཚིག བླངས ཡོད ཅེས ཡང་ཡང བསྐུལ་པ ས ། ཨ་ཕ ཐབས་ཟད ནས ཆང གི དམ་བུ ར དར་ཚོན་སྣ་ལྔ ས བརྒྱན ཅིང ཁ་བཏགས སོགས གྲ་སྒྲིག ལེགས་པོ བྱས ནས རྒྱལ་བོ འི ཕོ་བྲང དུ སོང  ། རྒྱལ་བོ ནི ཆང ལ དགའ་བ ཞིག ཡིན་པ ས ། ཆང མཐོང་མ་ཐག ཁ་ཕྱེ ནས འཐུང གྲབས བྱས ། ཨ་ཕ དེ ས རྒྱལ་བོ་ཆེན་པོ ལགས ། ཆང འདི ཆང གཞན དང མི་འདྲ་བ ས ། རྒྱལ་བོ ཁྱོད ཀྱིས ཆང་ཁ འི དར་ཚོན ལ ཞིབ ཏུ གཟིགས རོགས ཞེས བཤད ཚར་མ་ཐག རྒྱལ་བོ ས ཆང་དམ་བུ གང་བོ དབུགས ཐེངས་གཅིག གིས འཐུང ། དེ་ནས རྒན་པོ ས རྒྱལ་བོ་ལགས ། ང ཁྱོད ཀྱི སྲས་མོ སློང དུ ཡོང་བ ཡིན ཞེས བཤད་པ ས ། རྒྱལ་བོ ས ཡ་ང་བ འི ངང  ། ད ཅི་བྱེད ། གཉེན་ཆང ནི ང ས འཐུང ཟིན་པ ས ། ང ལ བསམ་འཆར གཞན་མེད ། ད་ནི བཙུན་མོ འི བསམ་འཆར ལ ཉན་པ ལས འོས་མེད ཅེས ལབ ། བཙུན་མོ ཡོང ནས ། རྒྱལ་བོ་ལགས ། ཁྱོད ཀྱིས གཉེན་ཆང འཐུང ཟིན་པ ས ང ལ འང བཤད རྒྱུ ཅི་ཡང་མེད ཅེས བཤད ། དེས་ན བུ་མོ འི བསམ་འཆར ལ ཉན ཞེས ཟེར་བ ར ། བུ་མོ ན་རེ ། ང ས ན་གཞོན འདི ངོ་མི་ཤེས་པ ས ང གནས ལ མི འགྲོ ཞེས ཟེར་བ་ན ། ན་གཞོན ན་རེ ། ཉིན་འག འི སྔོན ལ ཁྱོད ཀྱི ས འཚེམ བཞིན་པ འི མེ་ཏོག སྟེང དུ ང འི མཆིལ་མ འཛར་བ ཁྱོད ཀྱི ས ཁས་འབྱིན ཏེ འཐད་པ འི བརྡ བྱིན་པ མིན་ནམ ཞེས དྲིས ། བུ་མོ ན་རེ ། ཨོ རེད་ལགས ། ཉིན དེ ར ཆར འབབ ཀྱིན མེད ལ ། ང ས འཚེམ་དྲུབ ཐོག ཏུ ཆུ་ཐིག ཅིག ཐིགས་པ ར ཅི ཡིན མ་བསམ་པ ར ཁས་འབྱིན་པ ཡིན ཞེས བཤད་པ་ན ། རྒྱལ་བོ ས ད་ནི གཉེན་ཆང འཐུང ཟིན ། སྲས་མོ འི ཚིག ཀྱང ཤོར ཟིན་པ ས་གནས ལ མི་སྟེར་བ འི ཐབས མི་འདུག ཀྱང  ། རྙེད་པ ར དཀའ་བ འི ནུ་རིན ཞིག དགོས ཟེར་ན གཡོག་པོ ས སྲས་མོ བག་མ ར བསུ མི་ཐུབ སྙམ ནས ། ནུ་རིན དུ འཇིག་རྟེན་ན ཤིན ཏུ དཀོན་པ འི དུང གི སྒོ་ང  ། གསེར གྱི གཤོག་པ ། གསེར་ནག གི གྱོ་མོ བཅས དགོས་པ ར བཤད་པ ས ། ཨ་ཕ ས རྒྱལ་བོ འི སྲས་མོ ཞིག བག་མ ར བསུ རྒྱུ ཧ་ཅང དཀའ ཞེས་ན བདག གི ཁ ར མི་ཉན་པ ས ། ད་ནི ཅི་བྱ ཞེས བུ ལ ལས་འདེད བྱས ། བུ ན་རེ ། ང་རང ཆུང་མ འི ཆེད དུ རྒྱ་གར འཕགས་པའི་ཡུལ དུ སངས་རྒྱས བཅོམ་ལྡན་འདས ལ ལུང་བསྟན ཞིག ཞུ རུ འགྲོ དགོས ཟེར ནས ལམ ལ ཆས ། ན་གཞོན དེ སོང སོང་བ འི ས་ཆ ཞིག ནས དོང ནང དུ ཡོད་པ འི འབྲུག ཞིག ལ འཕྲད་པ ས ། འབྲུག གིས ན་གཞོན་ལགས ། ཁྱོད གང ལ འགྲོ ཞེས དྲིས ། ན་གཞོན གྱིས ང་རང ཆུང་མ འི ཆེད དུ རྒྱ་གར འཕགས་པའི་ཡུལ དུ སངས་རྒྱས བཅོམ་ལྡན་འདས ལ ལུང་བསྟན ཞུ རུ འགྲོ བཞིན ཡོད ཅེས བཤད ། འབྲུག ན་རེ ། ང ན་ནིང དོང འདི འི ནང དུ ལྷུང་བ ནས བཟུང ད་བར དུ མཁའ ལ འཕུར མ་ཐུབ་པ ས ། ཁྱོད ཀྱི ས ང འི དོན འདི ཡང ཞུ རོགས གནོངས ཞེས བཅོལ་བ ས ། ན་གཞོན དེ ས ཁས་ལེན དང བཅས ལམ ལ ཆས ། དེ་ནས སོང སོང་བ་ན སྡོང མགོ ཞིག་ན ཡོད་པའི རྨ་བྱ ཞིག དང འཕྲད་པ དང  ། རྨ་བྱ ས ན་གཞོན ལགས ། ཁྱོད གང ལ འགྲོ ཞེས དྲིས ། ན་གཞོན ན་རེ ། ང་རང ཆུང་མ འི ཆེད དུ རྒྱ་གར འཕགས་པའི་ཡུལ དུ སངས་རྒྱས བཅོམ་ལྡན་འདས ལ ལུང་བསྟན ཞུ རུ འགྲོ བཞིན ཡོད ཅེས བཤད ། རྨ་བྱ ན་རེ ། ང སྡོང མགོ འདི ར བབས་པ འི ཉིན དེ་ནས་བཟུང ནམ་མཁའ ར འཕུར་འདོད ཀྱང འཕུར མི་ཐུབ་པ ས ། ཁྱོད ཀྱི ས ང འི དོན འདི ཡང ཞུ རོགས གནོངས ཞེས ཟེར ། ཡང་ན གཞོན དེ ས ཁས་ལེན དང བཅས ལམ ལ ཆས ། དེ་ནས ན་གཞོན ཡང ས་ཆ ཞིག ནས མི་མང་བོ ས ཁང་བ བརྩིག བཞིན་པ དང འཕྲད་པ ས ། དེ་ཚོ ས ཁྱོད གང ལ འགྲོ ཞེས དྲིས ། ན་གཞོན གྱིས ང་རང གི ཆུང་མ འི ཆེད དུ རྒྱ་གར འཕགས་པའི་ཡུལ དུ སངས་རྒྱས བཅོམ་ལྡན་འདས ལ ལུང་བསྟན ཞུ རུ འགྲོ བཞིན ཡོད ཅེས བཤད ། ང་ཚོ ས ན་ནིང ནས ད་བར དུ ཁང་བ འདི རྩིག ཀྱང ཀ་བ ཡང དང བསྐྱར དུ ས ར འགྱེལ ནས རྩིག མི་ཐུབ་པ ས ། ཁྱོད ཀྱིས ང་ཚོ འི དོན འདི ཡང ཞུ རོགས གནོངས ཞེས ཟེར ། ན་གཞོན དེ ས ཁས་ལེན དང བཅས ལམ ལ ཆས ནས སྟོན་པ བཅོམ་ལྡན་འདས ཡོད་ས འི གྲོང དུ སླེབས་པ ན ། པུས་མོ འི སླ་ང ས ལ བཙུགས ནས རང གི དོན དང གཞན གྱིས བཅོལ་བ འི ལས་དོན ཡོད་ཚད ཞུས ། སྟོན་པ ས ན་གཞོན དེ ར རྒྱལ་བོ འི སྲས་མོ ཐད ཀྱི ལན ཅི་ཡང མ་གསུངས མོད ། ཡིན་ཡང འབྲུག གི འོག་ན དུང གི སྒོ་ང ཞིག ཡོད་པ དེ བླང་ན འབྲུག འཕུར ཐུབ ། སྡོང་བོ འི རྩ་ན གསེར གྱི གཤོག་པ ཞིག ཡོད་པ དེ བླང་ན རྨ་བྱ འཕུར ཐུབ ། ཁང་བ འི ཀ འོག་ན གསེར་ནག གི གྱོ་མོ ཞིག ཡོད་པ དེ བླང་ན ཁང་བ བདེ་ལེགས ངང འགྲུབ ཐུབ ཅེས ལུང་བསྟན གནང  ། དེ་བས ན་གཞོན ཕྱིར་ལོག་པ འི ལམ དུ སྟོན་པ འི གསུངས་པ ལྟར རེ་རེ བཞིན སྒྲུབ་པ དང  ། ལག་ཏུ སོན་པ འི རིན་པོ་ཆེ དེ་དག འཁྱེར ནས ཕྱིར རང་ཡུལ དུ ལོག ཨ་ཕ ཡ་མཚན སྐྱེས ཏེ བུ་ལགས ། འདི་དག ནི རྒྱལ་བོ འི མཛོད་ཁང དུ འང དཀོན་པ འི དངོས་པོ རྩ་ཆེན ཏག་ཏག ཡིན་པ ས ། རྒྱལ་བོ ལ སྟེར དོན་མེད དེ ། འུ་ཚང གིས ཁྱོད ལ ཆུང་མ གཞན ནས བཙལ ཞེས བཤད ། བུ ས ཕ་ལགས ། རྒྱལ་བོ འི སྲས་མོ བག་མ ར བསུ་བ ར བསམ ནས ང་རང དཀའ་སྡུག གང་མང ལ མ་འཛེམ་པ ར རྒྱ་གར འཕགས་པའི་ཡུལ དུ སངས་རྒྱས བཅོམ་ལྡན་འདས ལ ལུང་བསྟན ཞུ རུ སོང  ། ད་ལྟ རྙེད་པ ར དཀའ་བ འི དངོས་པོ འདི་དག རྙེད ཟིན་པ ས ། ང་རྒྱལ བོ འི སྲས་མོ སློང དུ འགྲོ འོ ཞེས རིན་པོ་ཆེ དེ་དག ཁྱེར ནས རྒྱལ་བོ འི སྲས་མོ རང གི ཁྱིམ དུ བསུས་སོ །  ། 