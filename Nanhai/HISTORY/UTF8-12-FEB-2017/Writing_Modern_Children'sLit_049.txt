རེའུ བདུན ། ལོ ཧ་ཅང མང་པོ འི གོང དུ རི ཡི སྟེང ན ར་མ ལོ ཧ་ཅང མཐོ་པོ ར སླེབས་པ འི ར་མ རྒན་མོ ཞིག བསྡད ཡོད་པ དེ ལ ཕྲུ་གུ ཤིན ཏུ ནས གཅེས སུ འོས་པ བདུན ཡོད་པ རེད ། ར་མ རྒན་མོ དེ ཕྲུ་གུ ར ཧ་ཅང བྱམས་པོ ཡོད་པ དང  ། རེའུ་ཚོ ས ཀྱང ར་མ རྒན་མོ ར གུས་བཀུར ཧ་ཅང ཆེན་པོ ཞུ གི ཡོད ཅིང ། ར་མ རྒན་མོ ས ཕྲུ་གུ བདུན་པོ དེ་དག གསོ ཆེད ། ཉིན་ལྟར ངལ་བ ར མ་འཛེམས་པ ར ནགས་ཚལ གྱི ཁྲོད དུ ཟས འཚོལ་བ ར འགྲོ གི ཡོད་པ རེད །  ། འགྲོ་ཁ ར མོས རྟག་པར ནན་ཏན ངང ཕྲུ་གུ ཚོར གཟབ་གཟབ བྱེད་དགོས ཀྱི བསླབ་བྱ མང་པོ བྱེད་པ དང ། མོ ས སེམས་བཟང ཚིག ནན་ཏན ངང “ཨ་མ དེ་རིང ཕྱི་ལ ཟས འཚོལ་བ ར འགྲོ དགོས་པ ས ། ཁྱོད་ཚོ ས ཁྱིམ དུ ཡག་པོ བྱས ནས སྡོད དགོས་པ ལས ཕྱི ལ མ་འགྲོ ཞིག གལ་སྲིད སྒོ བརྡུང་མཁན འདྲ བྱུང་ན ། ཁྱོད་ཚོ ས སྔོན ལ དེ ར སུ ཡིན་མིན དྲིས རྗེས གཞི ནས སྒོ འཕྱེ དགོས ། སྤྱང་རྒན སྐྱ་བོ སྡུག་ཅག དེ་ལ དོགས་ཟོན ཆེ་ཤོས བྱེད དགོས ། གལ་སྲིད ཁོ ཁང་པ འི ནང བཏང་ན ཁོ ས ཁྱོད་ཚོ ཚང་མ ཟ གི རེད ། ཁོ གཡོ་སྒྱུ ཧ་ཅང ཆེན་པོ ཡོད ཀྱང ། ཁོ འི རྣ ལ གཟན་པ འི སྐད སྦོམ་པོ དེ དང སྡེར་མོ ནག་པོ ཛོར་པོ དེ བརྫུ་ཐབས གཏན ནས མེད་པ ས ། ཁྱོད་ཚོ ས བལྟས་པ ཙམ གྱིས གསལ་པོ མཐོང་ཐུབ་” ཅེས བཤད ། ཧ་གོ དོན་རྟོགས ཆོད་པ འི རེའུ ཚོ ས ཁ་གཅིག་གྲགས ཀྱིས “ཨ་མ ལགས ཁྱེད་རང ཐུགས ལྷོད་ལྷོད ངང ཐད ཅིག ང་ཚོ ས སོ་སོ ར ལྟ སྐྱོང ཡག་པོ བྱས ཆོག” ཅེས བཤད་པ ས ། ར་མ རྒན་མོ གཞི ནས བློ མ་བདེ་བ འི ངང ཕྱིར མིག ཡང་ཡང ལྟ་བཞིན ཕྱིན །  ། རེའུ་ཚོ ས ཁྱིམ ནང དགའ་སྤྲོ འི ངང རྩེད་འཇོ ར རོལ་བཞིན ཡོད་པ དང ། ཏག་ཏག ཡུན་རིང མ་སོང་བ ར སྒོ བརྡུང་བ འི ལྡིང་སྒྲ གྲགས ཤིང ། སྒོ འི ཕྱི ན སེམས་ཅན ཧ་ཅང ཆེན་པོ ཞིག ལངས བསྡད ཡོད་པ ནི དེ འི སྐད ཀྱི ཐོག ནས ཤེས ཐུབ ། ཁོས སྐད ཆེན་པོ ས “ཨ་མ འི ཁ ལ ཉན་པ འི ཕྲུ་གུ ཚོ ། མགྱོགས་པོ སྒོ འཕྱེ དང ། ཨ་མ ལོག ཡོང གི ཡོད ། ད་དུང ཁྱོད་ཚོ ར ཟས ཞིམ་པོ མང་པོ འཁྱེར ཡོད།” ཅེས སྐད བརྒྱབ ། སྤྱང་གྲུང འཛོམས་པ འི རེའུ་ཚོ ས སྒོ ལམ་སེང མ་འཕྱེ་བ ར ། ཞིབ ཏུ ཉན་པ ས སྤྱང་ཀི ས མ་གཏོགས མི སྒྲོག་པ འི སྐད སྦོམ་པོ ཞིག ཐོས་པ ས་ན ། རེའུ་ཚོ ས རྒྱལ་སྒོ ར གཏད དེ་” སྤྱང་རྒན སྐྱ་བོ སྡུག་ཅག ཁྱོད ཀྱིས ང་ཚོ ར མགོ་སྐོར གཏོང རྒྱུ ཞོག ཅིག ང་ཚོ འི ཨ་མ ལགས ཀྱི གསུང སྐད ནི སྙན་འཇེབས ཡིད་དབང འཕྲོག་པ ཞིག ཡོད ། སྐད སྐྱུག་བྲོ་པོ འདི་འདྲ སྒྲོག་མཁན དེ ཁྱོད་རང རེད་” ཅེས སྐད བརྒྱབ ། སྤྱང་རྒན སྐྱ་བོ ཆེན་པོ དེ དེ ལྟར ངང སྐྱ་ཤར་རེ འགྲོ དགོས བྱུང་བ རེད ། འོན ཏེ ཁོ ད་དུང རེ་ཐག མ་ཆོད་པ ར ། ཁོ འི བསམ་པ ར ཁོ་རང གི སྐད ཅུང ཕྲ རུ གཏོང་དགོས སྙམ ནས ། ཙག་ཙིག ཚོང་ཁང ཞིག ཏུ ཡོང ནས ས་སྨྱུག ཧ་ཅང སྦོམ་པོ ཞིག ཉོས ཏེ ། དབུགས ཐེངས་གཅིག ལ ཁོག ནང མིད་པ རེད ། དེ་འཕྲལ ཁོ ས སླར་ཡང འཁྱར་འཁྱོར ངང ར་མ འི ཁྱིམ ལ ཡོང ཞིང ། གོང དང འདྲ་བ ར ཁོ ས སྒོ ལ གཞུ་བཞིན སྐད ཆེན་པོ ས་” ཨ་མ འི ཁ ལ ཉན་པ འི ཕྲུག་གུ ཚོ ། མགྱོགས་པོ སྒོ་འཕྱེ དང ། ཨ་མ ལོག ཡོང གི ཡོད ། ད་དུང ཁྱོད་ཚོ ར ཟས ཞིམ་པོ མང་པོ འཁྱེར ཡོད་” ཅེས སྐད བརྒྱབ ཅིང ། སྤྱང་རྒན སྐྱ་བོ འི བསམ་པ ར ད་རེས རེའུ་ཚོ གཡོ འོག ཏུ འཚུད ངེས རེད སྙམ ཡང ། ཁོ ས གཟབ་གཟབ མ་བྱས་པ ར ཁོ་རང གི སྡེར་མོ ནག་པོ ཁྲ་མ འི སྟེགས་བུ འི སྟེང དུ བཞག་པ རེད ། རེའུ ས སྤྱང་ཀི འི ལྡེ ར མོ མཐོང་བ ཙམ གྱིས ལམ་སེང “སྤྱང་རྒན སྐྱ་བོ སྡུག་ཅག ཁྱོད ཀྱི ས ང་ཚོ ར མགོ་སྐོར གཏོང རྒྱུ ཞོག ཅིག ཁྱོད ཀྱི སྡེར་མོ ནག་པོ ཛོར་པོ དེ ང་ཚོ ས མཐོང བྱུང།” ཞེས ལན བཏབ ། སྤྱང་རྒན སྐྱ་བོ ས ད་རེས སྔར་བཞིན རེའུ ར མགོ་སྐོར གཏོང མ་ཐུབ་པ ས ། སླར་ཡང མེན་པ འོ བཟོ་ས འི ནང་དུ མེན་པ འོ བཟོ་མཁན འཚོལ་བ ར ཕྱིན ནས ། བཟོ་ལྟ སྐྱོ་མདོག ཁ་པོ ཞིག སྟོན་བཞིན “ང ལ ཐུགས་རྗེས་གཟིགས དང ། ང འི རྐང་པ ར རྨས་སྐྱོན འཕོག་པ ས ། དེ ལ གྲོ་ཞིབ ཀྱི སྐྱོ་མ བྱུག་ན གཞི ནས ན་ཟུག འཇགས་པ འདུག་” ཅེས བཤད ། མེན་པ འོ བཟོ་མཁན དེ སྤྱང་རྒན སྐྱ་བོ འི རྫུན་གཏམ ལ ཡིད་ཆེས ཏེ ། དངོས་གནས ཁོ འི སྡེར་མོ འི སྟེང དུ གྲོ་ཞིབ ཀྱི སྐྱོ་མ བྱུག དེ རྗེས སྤྱང་རྒན སྐྱ་བོ ས སླར་ཡང ཆུ་འཁོར གྱི བདག་པོ འི ས ར ཕྱིན ནས ཁོ འི སྡེར་མོ འི སྟེང དུ གྲོ་ཞིབ བྱུག རོགས ལབ་པ རེད ། ཆུ་འཁོར གྱི བདག་པོ དེ ནི མི སྤྱང་པོ ཞིག ཡིན་པ དེ འི ཡིད ལ སྤྱང་རྒན སྐྱ་བོ ས ལས་ཀ ཡག་པ ཞིག བྱེད མི་སྲིད སྙམ ནས གྲོ་ཞིབ མ་བྱུག་པ རེད ། སྤྱང་རྒན སྐྱ་བོ ས གདོང་རིས གཏུམ་པོ དམར་རྗེན དུ བསྟན ནས ཆུ འཁོར གྱི བདག་པོ ར “ཁྱོད ཀྱིས ང འི འདོད་པ མ བསྐོང་ན ། ང ས ཁྱོད ཟ གི ཡིན་” ཞེས འཇིགས་སྣང བསྐུལ ། ཆུ་འཁོར གྱི བདག་པོ ས རང་སྲོག བསྲུང ཕྱིར སྤྱང་རྒན སྐྱ་བོ འི ཁུངས་ལུང མེད་པ འི རེ་བ ཁས་བླངས མཐར ། སྤྱང་རྒན སྐྱ་བོ འི སྡེར་མོ དཀར་པོ ཆགས་པ རེད །  ། སྤྱང་རྒན སྐྱ་བོ དེ རེའུ འི མདུན དུ ཐེངས གསུམ་པ སླེབས་དུས ། ཁོ ས གདེང་ཚོད ཡོད་པ འི ངང སྒོ བརྡུང་བཞིན “ཨ་མ འི ཁ ལ ཉན་པ འི ཕྲུ་གུ ཚོ ། མགྱོགས་པོ སྒོ འཕྱེ དང ། ཨ་མ ལོག ཡོང གི ཡོད ། ད་དུང ངས ཁྱོད་ཚོ ར ཟས་ཞིམ་པོ མང་པོ འཁྱེར ཡོད།” ཅེས སྐད བརྒྱབ ། རེའུ ས སྔར་བཞིན ཨ་མ འགྲོ་ཁ འི བསླབ་བྱ བརྗེད མེད་པར ། ཁ་གཅིག གྲགས ཀྱིས “ང་ཚོ ས ཁྱོད ཀྱི རྐང་པ ར བལྟ དགོས ཡོད ། གལ་སྲིད རྐང་པ ནག་པོ ཛོར་པོ དེ་མིན་ན ། ང་ཚོ ས གཞི ནས ཁྱོད ང་ཚོ འི བརྩེ་བ འི ཨ་མ་ལགས ཡིན་པ ར ཡིད་ཆེས བྱེད ཀྱི ཡིན།” ཞེས སྐད བརྒྱབ ། དེས ན སྤྱང་རྒན སྐྱ་བོ ས ཁོ འི རྫུ་བག སྟོན་པ འི རྐང་པ དེ ཡར བཀྱག་པ དང ། རེའུ་ཚོ མཐའ་མ ར སྤྱང་རྒན སྐྱ་བོ འི རྫུན་གཏམ ལ ཡིད་ཆེས ནས སྒོ འཕྱེ སྟེ ཁོ ནང་དུ བཏང་བ རེད །  ། འོན་ཏེ སྒོ འཕྱེ མ་ཐག ཏུ ཁོ་ཚོ ས སྤྱང་རྒན སྐྱ་བོ སྡུག་ཅག ཅིག མིག་མདུན ན ལངས ནས བསྡད་པ གསལ ཐག་ཆོད མཐོང་བ ས རེའུ་ཚོ སྐྲག ནས བླ འཁྱེར་བ་བཞིན གྱུར ། སྒྲོག་ཙེ འི འོག ཏུ གཅིག གབ་པ དང ། ཉལ་ཁྲི འི སྟེང དུ གཅིག གབ ། ཐབ ཀྱི ནང་དུ གཅིག གབ ། ཐབ་ཚང གི ནང་དུ གཅིག གབ ། ཆ་སྒམ གྱི ནང་དུ གཅིག གབ ། དུང་པན གྱི འོག ཏུ གཅིག གབ བཅས བྱས ཤིང ། རེའུ ཆུང་ཤོས དེ གྱང་ལྡེབས སུ བཀལ་བ འི ཆུ་ཚོད ཀྱི ཕག ཏུ གབ་པ རེད ། ་སྤྱང་རྒན སྐྱ་བོ གཡོ་ཅན གྱི ས སྨྱོ་བ ལྟར ཁང་པ འི ནང གང་སར འཇབ རྒྱུགས བྱས་ནས རེའུ དེ་དག རེ་རེ བཞིན བཟུང སྟེ ། ཁ ཆེན གདངས ནས ཁྱུར་མིད རྒྱུ་མ རྒྱང་རྒྱོང བཏང་བ རེད ། རེའུ ཆུང ཤོས དེ གྱང་ལྡེབས སུ བཀལ་བ འི ཆུ་ཚོད ཀྱི ཕག ཏུ གབ་པ ས སྤྱང་རྒན སྐྱ་བོ ས སླར་ཡང ཁང་པ འི ནང དུ ཡུན་རིང བཙལ རྗེས གཞི ནས ལྟོ་བ ལྡིར་ལྡིར དུ འདོད་པ ཚིམས་པ འི ངང ཕྱིན་པ དང ། ཁོ ས སྤང ཞིག གི སྟེང དུ ཕྱིན ནས ཤིང གི བསིལ་གྲིབ འོག ཏུ གཉིད་ཉལ་བ རེད །  ། ར་མ རྒན་མོ ལོག ཡོང་བ དང ། ཟས ལྟོ་ཕད བྱུར་པོ ར བཀང ནས འཁྱེར ཡོད ཅིང ། མོ འི སྙིང གི་ནོ ར་བུ ཆུང་ཆུང ཚོ ལྟོགས ཐག་ཆོད ཡོད་ངེས རེད སྙམ ། འོན་ཏེ སྒོ འཕྱེ་དུས མོས གནས་ཚུལ ག་འདྲ ཞིག མཐོང་བ རེད ཨང ། ཁང་པ འི ནང ཟང་ངེ་ཟིང་ངེ ར གྱུར ཅིང ། གང་སར སྒྲོག་ཙེ དང ། རྐུབ་སྟེགས དང ། ཁྲོ ཁོག དང ། ཕོར་པ དང ། སྐྱོགས དང ། དུང་པན བཅས འགྱེལ ནས བཞག ཡོད་པ དང ། གོས དང ཕོ་ཁེབས གང་སར གཡུགས ཡོད་པ རེད ། ར་མ རྒན་མོ དངངས ཤིང སྐྲག ནས རེའུ ཚོ འི མིང ནས བོས ཀྱང ཨ་ལན བྱེད་མཁན མ་བྱུང ཞིང ། མོས རེའུ ཆུང ཤོས དེའི མིང ནས འབོད དུས ། འདར འཁྲུག འཁྲུག གི སྐད་སྒྲ ཉམ་ང་པོ ཞིག གྱང་ལྡེབས སུ བཀལ་བ འི ཆུ་ཚོད ཀྱི རྒྱབ ནས གྲགས ཡོང་བ ཐོས་པ ས ། ལམ་སང རྒྱུགས ཕྱིན ནས རེའུ མར བླངས ། རེའུ ས ངུ་བཞིན ཨ་མ ར འཐམས ནས གནས་ཚུལ གྱི བརྒྱུད་རིམ ཧྲིལ་པོ བཤད ། ར་མ རྒན་མོ ས ཉན རྗེས སེམས་སྡུག ཆེན་པོ ས ངུ་ཤར བརྒྱབ ཅིང ། མོ ས མྱ་ངན གྱི སྐྱོ གླུ་ལེན་བཞིན ཁྱིམ ནས ཐོན་པ དང ། རེའུ ཆུང ཤོས དེ ཡིས རྗེས ནས འབྲངས ། མོ ས གང དུ འགྲོ དགོས མི་ཤེས་པ ར ། གོ་མེད ཚོར་མེད ངང མཐའ་མ སྤང ཞིག གི སྟེང དུ སླེབས ཤིང ། དེ ན སྤྱང་རྒན སྐྱ་བོ ས རྔུར་སྒྲ སྒྲོག་བཞིན ཁ གདངས ལ ། ཁ་ཆུ ཡང གློད དེ གཉིད སྐྱིད་པོ ཁུག ནས བསྡད་པ དང འཐུག ཅིང ། ཁོ འི རྔུར་སྒྲ ཤིན ཏུ ཆེ་བ ས ཤིང གི ལོ་མ ཡང འཁྲུག་འཁྲུག འདར གྱི ཡོད་པ རེད ། ར་མ རྒན་མོ ས སྤྱང་རྒན སྐྱ་བོ ར བསྐོར ནས ལྟ་དཔྱད ཞིབ་ཕྲ བྱས་པ ས ། སྤྱང་རྒན སྐྱ་བོ འི གྲོད་ཁོག ལྡིར་ལྡིར དེ འི ནང འགུལ་ཀྱོག གཏོང་མཁན ཡོད་འདྲ ཞིག ཚོར་བ ས ། ར་མ རྒན་མོ འི ཡིད་ལ ནམ་གསལ་བ ལྟར བྱུང ཞིང ། རེ་བ ཕྲན་བུ ཡོད་པ ཤེས་པ རེད ། “གཅིག བྱས་ན ང འི སྙིང་གི་ནོར་བུ ཆུང་ཆུང ཚོ ད་དུང གསོན་པོ ར བསྡད ཡོད་པ ཡང སྲིད་” སྙམ ཞིང ། ར་མ རྒན་མོ སྤྲོ་བ རབ ཏུ འཕེལ ། མོ ས རེའུ ཆུང་ཤོས དེ ཁྱིམ ནས ཇེམ་ཙེ དང ཁབ སྐུད ལེན་པ ར བཏང་བ དང ། ར་མ རྒན་མོ ས ཇེམ་ཙེ ཆེན་པོ མཐོན་པོ ར བཏེགས ནས སྤྱང་རྒན སྐྱ་བོ འི གྲོད་ཁོག ཤུགས ཀྱིས དབྲལ་བ ས ། ཏག་ཏག མོ་རང གི ནོར་བུ ཆུང་ཆུང ཚང་མ སྤྱང་རྒན སྐྱ་བོ འི གྲོད་ཁོག ནང ན ཡག་པོ བྱས་ནས བསྡད ཡོད་པ རེད ། རེའུ་ཚོ རེ་རེ་བཞིན སྐྱོན་མེད ངང མཆོངས ནས ཐོན ཡོང་བ དང ། ར་མ རྒན་མོ དགའ ཐག་ཆོད ནས སྙིང་གི་ནོར་བུ ཆུང་ཆུང ཚོར འོ བྱེད ཅིང ། རེའུ་ཚོས ཀྱང ཨ་མ འི མཐའ ནས བསྐོར ཏེ དགའ་བ འི ཞབས་བྲོ འཁྲབ་པ རེད །  ། ར་མ རྒན་མོ ས “ང་ཚོ ས ངེས་པར དུ སྤྱང་རྒན སྐྱ་བོ ར ཆད་པ ནན་པོ ཞིག གཅོད དགོས ། ཁྱོད་ཚོ ས མགྱོགས་པོ རྡོ ཁ་ཤས འཚོལ ཤོག དང ། ཁོ འི གྲོད་ཁོག ནང་དུ བརྒྱངས ཏོ་” ཞེས བཤད ། གཅེས་པ ར འོས་པའི རེའུ བདུན གྱིས ལམ་སེང རྡོ ལེན་པ ར ཕྱིན ཏེ ། སྤྱང་རྒན སྐྱ་བོ འི གྲོད་ཁོག ནང་དུ བརྒྱངས ཀྱང ། སྤྱང་རྒན སྐྱ་བོ གཉིད ཤི་བ ལྟར ཁུག སྟེ རྩ་བ ནས ཧ མ་གོ་བ རེད ། ར་མ རྒན་མོ ས དེ་རྗེས སྐུད་པ ས སྤྱང་རྒན སྐྱ་བོ འི གྲོད་ཁོག བཙེམས་པ དང ། ཁོ ས ནི འགུལ་ཙམ ཡང མ་བྱས་པ རེད ། རྐྱང་རྒན སྐྱ་བོ ས གཉིད ཚིམས་པ ཞིག ཉལ རྗེས ། ཉབ་བེ་ཉོབ་བེ འི ངང ཡར་ལངས ། ཁོ ལ གཟུགས་པོ ཧ་ཅང ལྕི་པོ ཡོད སྣང དང ། མིད་པ ཚ་སྣང ཤར ཞིང ། ཁོ ཆུ འཐུང་སྙིང ཤིན ཏུ འདོད ནས གང་སར ཁྲོན་པ བཙལ ཡང ། གོམ་པ སྤོ མི་ཐུབ་པ བྱེད ཅིང ། ཁོ ས དཀའ་ལས ཁག་པོ ས གོམ་པ སྤོ ཐུབ་ཙམ བྱུང ཡང ། གྲོད་ཁོག ནང ནས སྒྲ ཧ་ཅང ཆེན་པོ ཞིག གྲགས་པ དེ ནི གྲོད་ཁོག ནང གི རྡོ་རིལ དེ་དག ཕན་ཚུན རྡུང་ཁ འཐེབས ནས གྲགས་པ ཞིག རེད ། སྤྱང་རྒན སྐྱ་བོ ས སེམས སྡུག ཆེན་པོ ས ། “གྲོད་ཁོག ནང གི ལྡིང སྒྲ འདི ས ། །དངངས་སྐྲག ལང དུ འཇུག གི འདུག །ཁོག ནང རྡོ་ཆེན ཡམ་ཡོམ བྱེད ། །རེའུ གཡོ་ཅན དེ་དག ལ ། །ང ནི ཁོང་ཁྲོ ཟ གི འདུག །” ཅེས སྐད་ཤོར་བ རེད །  ། སྤྱང་རྒན སྐྱ་བོ ས འཁྱར་འཁྱོར ངང ཁྲོན་པ འི ཁ ར ཡོང ནས མགོ་བོ བསྒུར ཏེ ཆུ་འཐུང བར འགྲོ དུས ། གཟུགས་པོ ལྕི དྲག ནས ཆུ འི ནང དུ ལྷུངས ཏེ ཤི་བ རེད ། རེའུ་ཚོ ས སྤྱང་རྒན སྐྱ་བོ ར ལས་འབྲས ངན་པ འཁོར་བ མཐོང་བ ས དགའ ནས འཕག་འཚག རྒྱག་པ དང ། དེ་ནས་བཟུང སྟེ སྤྱང་རྒན སྐྱ་བོ ས ལས་ངན བྱེད་པའི་གནས ཚུལ ཡང་བསྐྱར ཐོན ཐབས་མེད་པ ར བརྟེན ། ཁོ་ཚོ ས སྣང་བ་སྐྱིད་པ འི གླུ་དབྱངས ལེན་བཞིན ཡོད་པ རེད ། །། ། 