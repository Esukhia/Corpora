སྟག་མོ ར ལུས སྦྱིན་པ འི གཏམ་རྒྱུད ། སྔོན བསྐལ་པ དཔག་མེད ཅིག གི དུས་ན ། རྒྱལ་ཕྲན ལྔ་སྟོང ལྷག ལ དབང བརྙེས་པ འི རྒྱལ་པོ ཤིང་རྟ་ཆེན་པོ ཟེར་བ ཞིག བྱུང་ངོ ། རྒྱལ་པོ ཤིང་རྟ་ཆེན་པོ འི མཐུ དང བསོད་ནམས ལས ལོ་རེ བཞིན རྒྱལ་ཁམས ཡོངས་ལ ཆར་ཆུ དུས་ཐོག ཏུ འབབ་པ དང  ། ལོ་ལེགས རང་ཤུགས སུ འབྱུང་བ ། རྟ་ནོར་ལུགས གསུམ གྱི འཕེལ་ཁ ཤིན་ཏུ དར་བ ས་ན ། རྗེ་འབངས ཐམས་ཅད ཀྱིས བདེ་སྐྱིད ཀྱི འཚོ་བ རོལ་བཞིན མཆིས སོ །  ། རྒྱལ་པོ ཤིང་རྟ་ཆེན་པོ ལ སྲས གསུམ ཡོད དེ ། ཆེ་བ འི མིང ལ སྒྲ་ཆེན་པོ དང  ། འབྲིང་བ འི མིང ལ ལྷ་ཆེན་པོ ། ཆུང་བ འི མིང ལ སེམས་ཅན་ཆེན་པོ ཞེས འབོད་དོ །  ། སྲས་ཆེ་བ དང འབྲིང་བ གཉིས དཔའ་དྲག་རྩལ དང བློ་རིག་པ ལ མཁས་པ ས ། ནམ་ཡང ཡབ་རྒྱལ་པོ ལ རྒྱལ་སྲིད སྐྱོང རོགས བྱེད དོ །  ། སྲས ཐ་ཆུང སེམས་ཅན་ཆེན་པོ ནི ཆུང་དུས ནས བློ་རིག་བཀྲ ཞིང སྙིང་རྗེ་ལྡན་པ ། སེམས་ཅན ཐམས་ཅད ལ སྦྱིན་པ གཏོང་ཕོད ཆེ་བ ཞིག ཡིན ། ནམ་ཟླ ཤིན་ཏུ ལེགས་པ འི ཉིན་ཞིག ལ ། རྒྱལ་བློན བཙུན་མོ སྲས དང་བཅས་པ གྲོང་ཁྱེར ཕྱི་རོལ ཏུ སྐྱོ་བསང ལ ཕེབས ། རྒྱལ་པོ དང བཙུན་མོ གཉིས གླང་པོ་ཆེ ར བཀལ་བ འི འགྱོགས་འཇམ དུ བཞུགས ཤིང  ། རྒྱལ་སྲས དང བློན་པོ འཁོར དང བཅས་པ རྟ་མཆོག ལ བཅིབས ཏེ ལམ ལ ཆས ། ཉིན་ཕྱེད ཙམ་ལ སོང་བ་ན ། ཆུ་ཕྲན ལྷང་ལྷང འབབ་པ ། ནགས་ཚལ ཚང་ཚིང དཀྲིགས་པ ། བྱ་བྱེའུ ས སྐད་སྙན སྒྲོག་པ ། མེ་ཏོག ཁྲ་ལམ་མེ ར བཞད་ས ཞིག ལ སླེབས ། རྒྱལ་པོ ཡིད དུ འོངས་པ འི གནས དེ ར ཆགས ཏེ ཐམས་ཅད ལ སྒར་མོ་ཆེ བཏབ སྟེ ངལ་གསོ་བ འི བཀའ་ཕབ་པ དང  ། གཡོག་འཁོར རྣམས ཀྱིས སྐད་ཅིག་ཉིད ལ ཁལ ཕོག ནས གུར ཕུབ ཅིང ཐབ་རྡོ བཙུགས ཏེ ཐབ་མགོ བཟུང་བ རེད ། ཅང མ་འགོར་བ ར རི་ལུང ཐམས་ཅད གུར དང ནམ་མཁའ ཡོངས སུ དུ་སྤྲིན གྱིས ཁེངས་པ ར བྱས སོ །  ། གུར་ཚོགས ཀྱི ཁྲོད ན རྒྱལ་པོ འི གུར་མོ ཆེ ནི སྐར་ཚོགས ཀྱི ཁྲོད ན ཟླ་དཀར ཚེས་པ ལྟ ར གསལ་ལྷང་ངེར མངོན འདུག ། འཁོར་གཡོག རྣམས འཚུབ་མ འཁོར་འཁོར བྱེད་བཞིན ཟས་སྣ མང་བོ གཡོས སུ སྦྱོར་བ དང  ། ཇ་འདྲེན ཆང་འདྲེན གྱི ལས ལ འཇུག་བ ར བྱེད དོ །  ། ན་ཆུང མཛེས་མ རྣམས ཀྱིས གླུ་ལེན གར་རྩེད བྱེད་པ ས ཁུ་སིམ་པ ར གནས་པ འི ལུང་བ དེ སྐད་ཅིག་ཉིད ལ འུར་ཆིལ་ལེ ར གྱུར ། རྒྱལ་པོ དང བཙུན་མོ ། བློན་པོ ཐམས་ཅད ཀྱིས ཟས་སྣ མི་གཅིག བཅོ་བརྒྱད དང རྒུན་ཆང འབྲས་ཆང སོགས ལ ལོངས་སྤྱོད བྱེད་བཞིན གླུ་གར ལ གཟིགས་པ ར བྱེད དོ །  ། རྒྱལ་སྲས གསུམ ནི ལང་ཚོ དར་ལ བབས་པ འི ན་གཞོན ཡིན་པ ས ། དེ་མ་ཐག མདའ་གཞུ ལག ཏུ ཐོགས ཏེ ནགས་ཀླུང དུ སོང ། ནགས་ཁྲོད དུ འགྲིམས་འགྲིམས་པ ན ། རྒྱལ་སྲས གསུམ གྱིས སྟག་ཚང ཞིག ཡོད་པ མཐོང བྱུང ། ཁོ་ཚོ སྟག་ཚང གི གམ དུ འཇབ ནས བལྟས་པ་ན ། སྟག་ཚང དུ སྟག་མོ གཅིག དང སྟག་ཕྲུག གཉིས ཉལ འདུག རྒྱལ་སྲས སྒྲ་ཆེན་པོ དང ལྷ་ཆེན་པོ ཡིས མདའ་ལྟོང རྣ་རྩ ར བཀང ནས སྟག་མོ མ་བུ གསུམ གསོད་གྲབས བྱས ། རྒྱལ་སྲས སེམས་ཅན་ཆེན་པོ ས ཕུ་བོ གཉིས བཀག ཅིང  ། རང་ཉིད སྟག་མོ མ་བུ གསུམ གྱི གམ དུ སོང་བ་ན ། སྒྲ་ཆེན་པོ དང ལྷ་ཆེན་པོ ཡང རྐང་འཇབ་ལག་འཇབ བྱས ཏེ སེམས་ཅན་ཆེན་པོ འི རྗེས་སུ འབྲངས ། རྒྱལ་སྲས ཕུ་ནུ གསུམ སྟག་ཚང གི གམ དུ སོང ན ས བལྟས ཚེ ། སྟག་མོ ཉལ ནས འགུལ་བ་ཙམ ཡང མི་བྱེད ལ ། སྟག་ཕྲུག མིག ཕྱེས མེད་པ གཉིས སྟག་མོ ར སྦྱར ནས ཉལ འདུག སྟག་མོ དེ ས གཅིག་ན སྟག་ཕྲུག བཙས་མ་ཐག ཡིན་པ དང  ། གཉིས་ན ཟས འཚོལ དུ སོང ཤུལ དུ སྟག་ཕྲུག གཉིས ལ གཅན་གཟན གཞན་དག གིས གནོད་པ ར དོགས ནས ལྟོགས་སྐོམ གྱིས རབ ཏུ མནར ཏེ མགོ ཡང མི་འགྱོག་པ ར ཉལ འདུག སྟག་ཕྲུག གཉིས ཀྱི ལུས་ཟུངས ཤིན་ཏུ ཟད དེ སྟག་མོ འི ནུ་མ ཁ ནང དུ བཟུང ནས མུར་མུར བྱེད ཀྱིན འདུག སྒྲ་ཆེན་པོ ས སྟག་མོ དེ ར གཞུ་མཆོག གིས འགའ གཙགས་པ་ན ། སྟག་མོ དེ ས གྲ་སྤུ འདར སིག་སིག བྱེད་པ མ་གཏོགས ། མིག་ཟུང ཡང འབྱེད མི་ཐུབ་པ ར གྱུར འདུག སེམས་ཅན ཆེན་པོ ས སྟག་མོ མ་བུ གསུམ ལ སྙིང་རྗེ གཏིང ནས སྐྱེས ཏེ མཆི་མ འང རང་དབང་མེད་པ ར གཏོར བྱུང  ། སེམས་ཅན ཆེན་པོ ས ཕུ་བོ གཉིས ལ “སྟག་མོ མ་བུ གསུམ ལྟོགས་གྲི ས འཆི་ཉེན ཡོད་པ ས ། འདིར ཁ་ཟས ཅི་ཞིག བྱིན ན ལེགས སམ་” ཞེས དྲིས ། སྒྲ ཆེན་པོ དང ལྷ་ཆེན་པོ གཉིས ཀྱིས “རྒྱ་སྟག་དམར་བོ འི ཁ་ཟས ནི ཤ་དྲོན དང ཁྲག་དྲོན ཡིན་པ ས ། སྟག་མོ མ་བུ གསུམ བསྐྱབ ན ངེས་པར་དུ ཤ དྲོན དང ཁྲག་དྲོན བཙལ དགོས་” ཟེར ། སེམས་ཅན་ཆེན་པོ ས བསམ་བློ ཡུད་ཙམ བཏང རྗེས ། “ཤ དྲོན ཁྲག་དྲོན གྱིས སྟག་མོ མ་བུ གསུམ བསྐྱབ ཐུབ་པ བདེན མོད ། འོན་ཀྱང ཤ་དྲོན ཁྲག་དྲོན ཞིག བཙལ་ན སེམས་ཅན གཞན ཞིག གི སྲོག་གཅོད དགོས་པ ས ། དེ་ལྟར བྱས་ན སྡིག་པ གཅིག གི སྟེང ལ སྡིག་པ གཅིག བརྩིགས་པ མ་ཡིན ནམ།” ཞེས བཤད ། རྒྱལ་སྲས གསུམ གྱིས གཅིག གིས གཅིག ལ ལྟ ཞིང ཡུན ཞིག ལ ཐབས་བཀོད བཟང་བོ ཞིག མ་རྙེད དོ །  ། སྒྲ་ཆེན་པོ ས སེམས་ཅན་ཆེན་པོ ར “འུ་ཅག སྐྱོ་བསང དུ སླེབས་པ ཡིན་པ ས སྟག་མོ མ་བུ གསུམ ལ སེམས་ཁུར བྱེད་དོན་མེད ། ད ཡབ་ཡུམ གཉིས ཀྱི གམ དུ ལོག རན རེད།” ཅེས བཤད ། དེ་ནས སེམས་ཅན་ཆེན་པོ ཕུ་བོ གཉིས ཀྱི རྗེས་འབྲངས ཏེ ཡབ་ཡུམ གཉིས བཞུགས་ས ར ལོག སེམས་ཅན་ཆེན་པོ ས འཆི་བ ར ཉེ་བ འི སྟག་མོ མ་བུ གསུམ ལ སྙིང་རྗེ་ཆེན་པོ སྐྱེས ཏེ རང་ལུས སྦྱིན་པ གཏོང་དགོས སྙམ་མོ །  ། སེམས་ཅན་ཆེན་པོ ས སྟག་མོ ར ལུས་སྦྱིན་པ གཏོང་བ ར སེམས་ཐག བཅད རྗེས ། ཕུ་བོ གཉིས ལ “ཕུ་བོ་ལགས ། ང ལ དོན་དག ཅིག བསྒྲུབ རྒྱུ ཡོད་པ ས ། ཁྱེད་གཉིས་ཀ ག་ལེར ཕེབས དང  ། ཅུང མི འགོར་བ ར བདག ཁྱེད གཉིས ཀྱི རྗེས ཆོད་ངེས ཡིན།” ཞེས བཤད ། སྒྲ ཆེན་པོ དང ལྷ་ཆེན་པོ ས སེམས་ཅན ཆེན་པོ ར ཨུ་ཚུགས བྱེད མ་ཕོད པར སྔོན་ལ ལོག གོ ། སེམས་ཅན་ཆེན་པོ སྙིང་རྗེ་ཆེན་པོ དང བཅས སླར་ཡང སྟག་ཚང དུ བསླེབས ། སེམས་ཅན་ཆེན་པོ ས སྐེད་རགས བཀྲོལ ཏེ གོན་པ ཕུད དོ །  ། ལུས་རྗེན དུ་གྱུར་པ འི སེམས་ཅན ཆེན་པོ ས “བདག གི སྦྱིན་པ འི བསོད་ནམས ཀྱིས མ་གྱུར སེམས་ཅན ཐམས་ཅད ལ ཕན གདགས་པ ར གྱུར་ཅིག” ཅེས སྨོན་ལམ ལེགས་པར བཏབ རྗེས ། ཚམ་ཚོམ སྤུ་ཙམ ཡང མེད་པར སྟག་ཚང དུ མཆོངས་སོ །  ། སེམས་ཅན་ཆེན་པོ ས མིག་ཟུང བཙུམས ཏེ ཇི་ལྟར བསྒུགས ཀྱང སྟག་མོ ལ འགུལ རྒྱུ ཅི་ཡང མ་བྱུང  ། སེམས་ཅན་ཆེན་པོ ཡར་ལངས ཏེ བལྟས་ཙ་ན ། སྟག་མོ ས དབུགས ལྷེམ་ལྷེམ ཙམ བྱེད་པ མ་གཏོགས ། ལུས་སྟོབས ཟད དེ ཁ འང གདང མི་ཐུབ་པ ར གྱུར འདུག སེམས་ཅན་ཆེན་པོ ས ལག་པ བསྲིངས ཏེ སྟག་མོ འི ཁ ལ རེག་ན འང  ། སྟག་མོ ར མཆེ་བ ཙམ གཙིགས་པ འི སྟོབས་ཤུགས ཀྱང ཟད འདུག སེམས་ཅན་ཆེན་པོ ས རང་ཉིད སླེབས འཕྱི་བ ས ། སྟག་མོ ཤི་སོང་བ མིན ནམ སྙམ ནས ཡང་བསྐྱར སྟག་མོ འི སྣ་ལམ དུ རེག་པ ན ད་དུང དབུགས རྟ་རྔ འདྲ་བ ཞིག རྒྱུ བཞིན མཆིས ། སེམས་ཅན་ཆེན་པོ ས སྟག་མོ ཇི་ལྟར བསྐྱབ དགོས ཞེས བསམ་བློ ཡང་ཡང བཏང རུང རེ་ཞིག ལ ཐབས་བཀོད ལེགས་པོ ཞིག མ་རྙེད དོ །  ། སེམས་ཅན་ཆེན་པོ ས བསམ་བློ ཡང་ཡང བཏང མཐར ། སྟག་མོ འོ ཁ ནང་དུ ཁྲག་དྲོན བཏིག་ན སྟག་མོ ར ལུས་སྟོབས རྒྱས་སྲིད སྙམ སྟེ རང་གི ལུས ཐོག ཏུ སྡོང་བོ འི ཡལ་ག སྐམ་པོ ཞིག་གིས ཤུགས ཀྱིས གཅིལ་བ་ན ། རྨ་ཁ ནས འཕྲལ་དུ ཁྲག བཞུར བྱུང ། སེམས་ཅན་ཆེན་པོ ས སྟག་མོ འི ཁ ནང དུ རང གི ཁྲག་དྲོན བཞུར དུ གཅུག་གོ ། སྟག་མོ ས ཁྲག་དྲོན་ཙམ མིད རྗེས རྐང་ལག ཐམས་ཅད རྐྱོང་སྐུམ ཞིག བྱས་པ དང  ། དེ་ནས མགོ་བོ གཡུག་གཡུག བྱེད་བཞིན ཨོང་ཙོག ཏུ བསྡད ། སྟག་མོ ས མི གཅེར་བུ ཞིག གམ དུ ཡོད་པ མཐོང རྗེས ། འཕྲལ་དུ ལུས་སྟོབས རྒྱས ཤིང ཞེ་སྡང་ལངས བྱུང ། སྟག་མོ ཡར་ལངས ནས ཕྱིར གོམ་པ འགའ བཀྱེད ། དེ་ནས སྟག་མོ ས ངར་སྐད སྒྲོག ཅིང སེམས་ཅན་ཆེན་པོ འི སྟེང ལ མཆོངས་སོ །  ། སྟག་མོ ས སེམས་ཅན་ཆེན་པོ སྡེ ར འོག ཏུ བཅུག སྟེ མགོ ཕར་གཡུག ཚུར་གཡུག བྱེད་བཞིན ཤ་དྲོན ཟོས ། ཅང མ་འགོར་བ ར སྟག་མོ ས སེམས་ཅན་ཆེན་པོ ཟོས ཚར་བ དང  ། ཁ ལ ལྕེ་ལྡག བྱེད་བཞིན རྔ་མ གཡུག དེ་ནས སྟག་མོ ས ཕྲུ་གུ གཉིས ཁ ནང་དུ བཟུང སྟེ ནགས་གསེབ ཏུ ཆས་སོ །  ། རྒྱལ་སྲས སྒྲ་ཆེན་པོ དང ལྷ་ཆེན་པོ ཡུན་རིང ཞིག ལ སོང ཡང སེམས་ཅན་ཆེན་པོ བསླེབ རྒྱུ མ་བྱུང  ། ཁོང་གཉིས ཀྱིས སྔ ར ནགས་ཁྲོད དུ སྟག་ཚང ཞིག དང འཕྲད་པ དེ ཡིད ལ ཤར ཏེ ནུ་བོ ལ ཉེན་ཁ རེ བྱུང་བ མིན ནམ སྙམ ། དེ་ནས རྒྱལ་སྲས སྒྲ་ཆེན་པོ དང ལྷ་ཆེན་པོ གཉིས མ་གྲོས་གཅིག་མཐུན དུ སྟག་ཚང ཡོད་ས ར རྒྱུག རྒྱལ་སྲས སྒྲ་ཆེན་པོ དང ལྷ་ཆེན་པོ གཉིས སྟག་ཚང གི ཁ ར སླེབས ནས བལྟས་པ་ན ། ས ན ཁྲག དང རུས་པ ། རས་ཆད ཙམ མ་གཏོགས ཅི ཡང མེད་པ ས ཁོང་གཉིས དེ་མ་ཐག ཏུ དྲན་མེད དུ བརྒྱལ ལོ །  ། དུས་ཡུན་རིང་བོ ཞིག འགོར རྗེས སྒྲ་ཆེན་པོ དང ལྷ་ཆེན་པོ གཉིས ད་གཟོད བརྒྱལ་བ ལས སངས ཏེ ནུ་བོ འི གྱོན་ཆས ལག ཏུ བཟུང ཞིང སྐྱོ་སྡུག ཆེན་པོ འི ངང ནས ངུ་འབོད ཡང་ཡང བྱས་སོ །  ། ས་རུབ ནས མུན་པ འཐིབས་ན འང རྒྱལ་སྲས གསུམ་པོ ད་དུང སླེབས རྒྱུ མ་བྱུང  ། བཙུན་མོ ས ཐུགས མ་བདེ་བ ར རྒྱལ་པོ ར རྒྱལ་སྲས བཙལ དུ་འགྲོ དགོས ཞེས ཞུས ། རྒྱལ་པོ ས གུར གྱི ཕྱི་རོལ ལ གཟིགས ཏེ “མུན འདི་འདྲ རུབ་པ འི ནགས་ཀློང ཞིག ཏུ རྒྱལ་སྲས གསུམ གང ལ བཙལ དུ་འགྲོ ཨང།” གསུངས ། རྒྱལ་པོ ས དེ ལྟ ར གསུངས་པ་ན ། བཙུན་མོ ལ འང བསྒུག་པ ལས ཐབས གཞན མེད་པར གྱུར ། མཚན་གུང ལ སླེབས སྐབས ། གཉིད མ སད དུ གྱུར་པ འི བཙུན་མོ འི མིག་ལམ ལ ཕུག་རོན གསུམ བར་སྣང དུ འཕུར་རྩེད བྱེད་པ མངོན བྱུང ། བཙུན་མོ ས སྤྲོ་སྣང དང བཅས འཕུར་རྩལ ངོམ་པ འི ཕུག་རོན ལ གཟིགས སྐབས ། མ་བསམས་ས ནས བྱ་ཁྲ་ཧོར་བ ཞིག གློ་བུར་དུ འཕུར འོངས ཏེ ཕུག་རོན ཆུང་བ དེ སྡེར་མོ ས བཟུང ནས འཕུར སོང ། བཙུན་མོ དངངས་སྐྲག དང བཅས གཉིད ལས སད་པ་ན ། ད་གཟོད རྨི་ལམ ཞིག ཡིན་པ ཤེས བྱུང ། བཙུན་མོ ས རྨི་ལམ འདི ཐན་ལྟས ཤིག རེད སྙམ ནས རྒྱལ་པོ ལ ཞིབ་མོ ར ཞུས ། ཡབ རྒྱལ་པོ ས དེ་སྐད གསན རྗེས ཐུགས རབ་ཏུ མི་བདེ་བ ར གྱུར ནས ནམ མ ལངས གོང ལ སྐུ་སྲུང་དམག བཅུ་ཕྲག འགའ རྒྱལ་སྲས རྣམས བཙལ དུ མངགས ། ཉིན་གུང ལ སླེབས་སྐབས རྒྱལ་སྲས སྒྲ་ཆེན་པོ དང ལྷ་ཆེན་པོ གཉིས སྐུ་སྲུང དམག དང མཉམ དུ རྒྱལ་པོ ཡབ་ཡུམ གྱི སྐུ་མདུན ལ སླེབས ནས རྒྱལ་སྲས སེམས་ཅན ཆེན་པོ ས སྟག་མོ ར ལུས་སྦྱིན བཏང་བ འི གནས་ཚུལ རྣམས ཆད་ལྷག མེད་པ ར ཞུས་སོ །  ། གཏམ་ངན དེ ཐོས་པ་ན ། བཙུན་མོ དྲན་མེད དུ བརྒྱལ་བ དང  ། རྒྱལ་པོ ཡང སྐྱོ་སྣང དང འགྱོད་གདུང གིས རབ་ཏུ ནོན་པ ར གྱུར་ཏོ ། །དེ་ནས རྒྱལ་སྲས གཉིས ཀྱིས ཡབ་ཡུམ འཁོར དང་བཅས་པ ཁྲིད ནས སེམས་ཅན་ཆེན་པོ ས སྟག་མོ ར ལུས་སྦྱིན གཏོང་ས ར ཕྱིན ། སྟག་ཚང གི ཁ ར ཕེབས་པ་ན ། ཡབ་ཡུམ གྱི མཐོང་ལམ དུ ཟུངས་ཁྲག གིས བརྫིས་པ འི སྟག་ཚང དང ཁྲག འབྱར དུ གྱུར་པ འི རས་ཆད མ་གཏོགས ཅི ཡང མེད་པ ས ། ཐུགས རབ་ཏུ སྐྱོ སྟེ ངུ་འབོད ཡང་ཡང བྱས སོ །  ། དུས་དེ ར སྐྱེ་བ དགའ་ལྡན ལྷ་ཡུལ དུ བླངས་པ འི སེམས་ཅན་ཆེན་པོ ས རང་གི ཡབ་ཡུམ གཉིས འཇིག་རྟེན ན མྱ་ངན གྱིས རབ་ཏུ གདུང་བ མཐོང ནས སྐྱོ་གདུང གི མཆི་མ རང་དབང་མེད་པ ར བཞུར བྱུང ། སེམས་ཅན་ཆེན་པོ ས དགའ་ལྡན ལྷ་ཡུལ ནས རང་གི ཡབ་ཡུམ གཉིས ལ “ཡབ་ཡུམ གཉི་ག་ལགས ། བདག སུམ་ཅུ་རྩ་གསུམ གྱི ལྷ་ཡུལ ན བཞུགས ཡོད་པ ས ། བདག ལ ཐུགས་འཁུར གནང མི་དགོས།” ཞེས སེམས་གསོ བྱེད་དོ །  ། རྒྱལ་པོ ཡབ་ཡུམ གཉིས སེམས་ཅན་ཆེན་པོ ས བར་སྣང ནས སྐད་ཆ བཤད་པ ར དངོས་གནས ཧ་ལས་སོང ། རྒྱལ་པོ ས མགོ་བོ དགྱེ སྟེ ། “ཁྱོད ངོ་མ སེམས་ཅན་ཆེན་པོ ཡིན ནམ ། ཁྱོད དགའ་ལྡན ལྷ་ཡུལ དུ ཇི་ལྟར སླེབས་པ ཡིན།” ཞེས དྲིས ། ནམ་མཁའ ནས “བདག ནི ངོ་མ རྒྱལ་སྲས སེམས་ཅན་ཆེན་པོ ཡིན ། བདག ནི འཆི ལ ཉེ་བ འི སྟག་མོ མ་བུ གསུམ ལ ལུས་སྦྱིན བཏང་བ འི བསོད་ནམས ཀྱི མཐུ ལས དགའ་ལྡན ལྷ་ཡུལ དུ སྐྱེས སོ།” ཞེས སྨྲས ། བཙུན་མོ ས ངུ་སྐད དང བཅས “སྙིང དང འདྲ་བ འི བུ་ཕྲུག ལགས ། ཁྱོད ཀྱིས སྟག་མོ ར ལུས་སྦྱིན བཏང་བ དེ ར དངོས་གནས བསྔགས འོས་པ ཞིག ཡིན་ན འང  ། ངེད་གཉིས ཀྱིས ཁྱོད དྲན་པ འི སྡུག་བསྔལ དེ སུ་ཞིག ལ འཆད ཨང ། ཞེས སྨྲས ། སེམས་ཅན་ཆེན་པོ ས “དྲིན་ཅན ཡབ་ཡུམ་ལགས ། ལས་རྒྱུ་འབྲས ལ བསླུ་བ མེད་པ ས ། རྒྱུ གང བསགས་ན འབྲས་བུ དེ འབྱུང ངེས ཡིན ། ཡབ་ཡུམ གཉིས ཀྱིས ཀྱང དགེ་བ འི ཕྱོགས ལ བརྩོན་འགྲུས མཛོད ཅིག ། ཚེ་ཕྱི་མ ར འུ་ཅག ལྷ་ཡུལ དུ འཕྲད་པ ར སྨོན།” ཞེས སྨོན་ལམ ལེགས་པར བཏབ་བོ །  ། རྒྱལ་པོ ཡབ་ཡུམ གྱིས བར་སྣང ནས གྲགས་པ འི གཏམ དེ ཐོས རྗེས རྒྱལ་སྲས སེམས་ཅན་ཆེན་པོ ལྷ་ཡུལ དུ སྐྱེ་བ བླངས་པ ཤེས ཏེ ནམ་མཁའ ལ ཕྱག་འཚལ ཞིང  ། དགེ་བའི་ལས ལ འབད་པ འི དམ་བཅ ས་སོ །  ། རྒྱལ་པོ ཡབ་ཡུམ གཉིས ཕོ་བྲང དུ ཕེབས རྗེས རིན་པོ་ཆེ སྣ་བདུན གྱི ཕྲ བཀོད་པ འི ཙན་དན གྱི སྒྲོམ་བུ མཆོག་ཏུ་གྱུར་པ ཞིག བཟོས ། བཙུན་མོ ས རྒྱལ་སྲས སེམས་ཅན་ཆེན་པོ འི གདུང་རུས དང དབུ་སྐྲ ། གྱོན་ཆས སོགས ཙན་དན གྱི སྒྲོམ་བུ འི ནང་དུ བཞག སྟེ ས་གཙང་ས ཞིག ཏུ སྦས་པ དང  ། རྗེ་འབངས ཐམས་ཅད ཀྱིས མྱ་ངན ཞུས་སོ །  ། རྒྱལ་པོ ས རྒྱལ་སྲས སེམས་ཅན་ཆེན་པོ འི བང་སོ འི སྟེང དུ དྲན་རྟེན གྱི མཆོད་རྟེན ཆེན་པོ ཞིག བཞེངས ཤིང  ། རྗེ་འབངས ཐམས་ཅད ཀྱིས དགེ་བའི་ལས ལ འབད་པ ར བྱེད་དོ །  ། 