 རྐྱེན་ངན གྲོགས སུ གྱུར་པ ། སྔར ཡུལ ཞིག ལ གྲོགས་པོ གཉིས ཡོད ། གཅིག གི མིང ལ བློ་བཟང དང གཅིས་ཤོས ལ དོན་གྲུབ ཟེར ། ཁོང གཉིས ཆུང་ངུ འི དུས ནས མཉམ དུ རྩེད་མོ རྩེ་བ དང  ། མཉམ དུ བ་གླང འཚོ་བ ། མཉམ དུ མེ་ཤིང འཐུ་བ སོགས བྱེད་པ དང  ། ཆེན་པོ ཆགས རྗེས ཀྱང རང་རང གི ཁྱིམ དུ ལྟོ ཞིམ་པ འདྲ ཡོད་ན ཕན་ཚུན འབོད་རེ ས བྱེད་པ རེད ། ཉིན་ཞིག ཁོང གཉིས རི ལ མེ་ཤིང འཐུ་བ ར སོང  ། བློ་བཟང གིས རི འི གཤམ་ན རྒོད་པོ ལྡིང་བ མཐོང ནས དོན་གྲུབ ལ ལྟོས དང  ། མ་གི ར རྒོད་པོ ལྡིང གིན འདུག་པ ས རི་དྭགས འདྲ གཡང ལ ལྷུང་བ ཡིན་ཤས་ཆེ ། ལྟ་ཙམ བྱེད་པ ར འགྲོ ཟེར ནས ཕྱིན་པས་ན གྲོག་རོང ཤིན་ཏུ གཟར ཞིང འདབས སུ ཆུ ཆེན་པོ དྲག ཏུ རྒྱུག་པ ཞིག གི འགྲམ དུ གླ་བ ཞིག ལྷུང ནས ཤི མ་ཐག་པ ཡིན་པ ཤེས ། འོན་ཀྱང གཡང་གཟར ཆེ་བ འི གྲོག་རོང དེ་ལྟ་བུ ར མི ཕར བཞག རི་དྭགས ཀྱང ལྷུང ནས ཤི་བ རེད ། བློ་བཟང གིས དོན་གྲུབ ལ གྲོགས་པོ གླ་བ མ་གི ཤི མ་ཐག་པ ཡིན ལ གླ ཕོ ཡང རེད ། འོན་ཀྱང ལེན་པ འི ཐབས དཀའ་བ ས རང་རེ གཉིས མེ་ཤིང བླངས ཏེ ལོག་ན དགའ ཞེས སྨྲས ། དོན་གྲུབ ཀྱིས ཨ་ཙི གླ ཕོ ཞེས སྨྲས ནས བསམ་བློ ཞིག བཏང རྗེས བློ་བཟང ལ ང་གཉིས ཡུད་ཙམ བསྡད ནས མ་གི ལེན་པ འི ཐབས ཤིག བསམ་བློ གཏོང དང  ། གླ་རྩི ཆེ རིན་ཐང ཆེ་བ མ་རེད དམ ཞེས སྨྲས ། བློ་བཟང གིས བསམ་བློ ཡུད་ཙམ བཏང རྗེས་ཐབས གཅིག རང ཡོད་པ ནི སྐེད་པ ལ ཐག་པ བཏགས ནས མི གཅིག ཐག ཤུར ལ ཕྱིན མ་གི ར སླེབས རྗེས གླ རོ ལ ཐག་པ བཏགས ཏེ ཡར འཐེན རྒྱུ རེད ། འོན་ཀྱང མི གཅིག གིས བླ རོ ཡང འཐེན ཐུབ ཨེ ཡོང ཅེས བརྗོད དོན་གྲུབ ཀྱིས འཐེན ཐུབ ཀྱི རེད ཐུབ ཀྱི རེད ང ས ཡར འཐེན ཆོག ཅེས བརྗོད ། བློ་བཟང གིས འོ་ན དེ་ལྟར བྱེད ཅེས བཤད ནས རང གི སྐེད་པ ར ཐག་པ བརྒྱབ ནས མར བབས ། བླ རོ ལ ཐག་པ བཏགས ཏེ དོན་གྲུབ འཐེན དུ བཅུག དོན་གྲུབ ཀྱིས ཤུགས ཡོད་ཚད བརྟོན ནས བླ རོ ཡར འཐེན ། གླ རོ སྟེང དུ འཐེན་པ དང དོན་གྲུབ ལ བསམ་ངན ཞིག འཁོར ། བླ་རྩི ནི རིན་ཐང་ཆེན་པོ རེད ། གལ་སྲིད བླ་རྩི འདི ང གཅིག་པུ ར བདག་པ ཡིན་ན ང ས མི ལ བཙོངས ནས མ་རྩ བྱས ཏེ ཚོང ཞིག བརྒྱབ་ན མེ་ཤིང སྒྲུག ནས འཚོ་བ ལས ལེགས ། བློ་བཟང ཁོ གྲོག་རོང མ་གི ར བཞག ནས ཁོ ལ ཐག་པ མ་བཏང་ན ཁོ ལ གཤོག་པ ནི མེད ད་རེས བླ་རྩི འི ཆེད དུ གྲོགས་པོ བློས གཏོང་བ ལས འོས་མེད སྙམ རེད ། ཁོ ས བློ་བཟང ལ ཐག་པ མ་བཏང་བ ར བླ རོ ཁྱེར ནས ཁྱིམ དུ ལོག བློ་བཟང ནི དོན་གྲུབ ཀྱི ཐག་པ གཏོང རྒྱུ ར ཡུན་རིང སྒུག ཀྱང ཐག་པ གཏོང་མཁན་མེད ། སྐད བཏང ཡང ལན འདེབས་མཁན མ་བྱུང་བ ས གྲོགས་པོ ས རང་ཉིད དོར ནས ཕྱིན་པ གཞི་ནས ཤེས ཏེ ད་ཅི དྲག གྲོག་རོང འདི ནས ཐར་བ འི ཐབས ནི དབེན ད་ནི གྲོགས་རོང འདི འི ནང ཤི རྒྱུ སྒུག རྒྱུ ལས་མེད ། ཁྱིམ དུ ཡོད་པ འི མ་རྒན དང གཅུང་མོ གཉིས སྤྲང ལ བྱ ར རྒྱུ ཡིན་པ ས སྙིང་རེ་རྗེ ཞེས སེམས་སྡུག ཚད་མེད ཀྱི ངང དུ ས ཡང རུབ ། མུན་ནག གི ཁྲོད དུ མཐོང རྒྱུ གང་ཡང མེད ལ ཐོས རྒྱུ ནི ཆུ་ཀླུང ཆེན་པོ འི སྒྲ་ཙམ ཡིན ། དེ་ལྟར སེམས་སྡུག དང འཇིགས་སྐྲག གི ངང མཚན གཅིག འཁྱོལ་ཙམ བྱུང  ། ཉིན གཉིས་པ ར ཉི་མ ཤར་བ དང གྲོག་རོང དེ ར སྐོར་བ ཞིག བརྒྱབ ནས འཛེགས ས ཞིག བཙལ ཡང མ་བརྙེད ། ད་ནི འདི་ལྟར སྡུག་བསྔལ གྱི ངང དུ ལྟོགས་ཤི ཐེབས་པ ལས ད་ལྟ ཉིད དུ འཆི་བ དགའ སྙམ ནས དྲག ཏུ རྒྱུགས་པ འི ཆུ་ཀླུང ཆེན་པོ དེ ར མཆོངས་སོ ། ཁོ ཆུ ས འཁྱེར ནས གྲམ་ཁ ཞིག ཏུ ཐོན ། ཡར་ལངས ནས གོས རྣམས ཕུད ཅིང གོས ཀྱི ཆུ རྣམས བཙིར བཞིན དུ ། ཡཱ ཤི འདོད མེད་ན ཆུ ལ མཆོངས ཀྱང མ་ཤི ཞེས ཆིག་ལབ རྒྱག བཞིན རྡོ ཞིག ལ སྔས བྱས ཏེ ཉལ ནས བསྡད ། གཉིད་ཁུག གྲབས བྱེད་པ འི སྐབས་སུ མི འི སྐད་སྒྲ ལྟ་བུ ཞིག ལྷང་ལྷང དུ ཐོས ། ཁོ ས ཞིབ་པ ར ཉན་དུས ཁོ ཉེ་བ འི ས་ན ངང་པ འགའ ཡོད་པ རྣམས གླེང་མོལ བྱེད་པ མཐོང  ། ཁོ ཡ་མཚན སྐྱེས ཤིང ཉན ནས བསྡད་པ ས ངང་མོ ཞིག གིས ཁྱེད་རང དེང་སང དེ་འདྲ འི མ་སྐྱིད་པ གང བྱས སམ ཞེས ཟེར ། ངང་པ ཕོ དེ ས ལུང་པ འདི འི མདའ མ་གི ར ཡུལ་གྲུ ཆེན་པོ ཞིག ཡོད ། ཡུལ དེ འི རྒྱལ་པོ དེ ནི འབངས་མི་སེར ལ ཧ་ཅང བྱམས་པ ཞིག ཡིན ། རྒྱལ་པོ ཁོང ལ སྲས་མོ གཅིག མ་གཏོགས་མེད ། དེ་ཡང སྙུན་གཞི ལྕི་པོ ཞིག ཕོག ནས སྨན་བཅོས རིམ་འགྲོ ཇི་ལྟར བྱས ཀྱང མ་ཕན་པ ར ཉེན་ཁ ཆེ་སྒང ཡིན ། དེ ལ ཕན་པ འི ཐབས ཤིག ཡོད ཀྱང ཁོ་ཚོ ས རང་རེ འི སྐད མི་ཤེས་པ ས ད་ནི སྲས་མོ དེ འཆི་བ ལས སྐྱོབ་ཐབས བྲལ སྙམ ནས སེམས མ་སྐྱིད ཅེས སྨྲས་པ ས ངང་མོ དེ ས ཐབས དེ ཇི་འདྲ ཞིག རེད ཅེས དྲིས་པ ས ངང་པ ཕོ དེ ས རྒྱབ་རི ལ བལྟས ཏེ ཕ་གི འི རི་སྐེད དུ རྒོད་ཚང ཞིག ཡོད ། དེ་ནས རྒོད་བྲུན སོས་པ ཞིག བླངས ཏེ རྒྱལ་པོ འི སྲས་མོ ལ ཕུལ་ན སེང་དྲག ཏུ འགྲོ ཐུབ ཅེས བརྗོད ། ངང་མོ དེ ས རྒོད་བྲུན སོས་པ གང་འདྲ བྱས ནས ལེན ཐུབ ཅེས དྲིས་པ ས ངང་པ ཕོ དེ ས རྒོད་ཚང གི ཁ་འོག གི ཐད དུ དོང ཞིག དྲུས ། དེ འི ནང དུ འཛུལ ནས སྟེང དུ གཡམ་པ ཞིག བཀབ ནས མཚན་མོ གཅིག སྡོད དགོས ། སང་ཉིན རྒོད་པོ འཕུར་བ དང ཆབས་ཅིག རྒོད་བྲུན ཐག་སྒྲ དང བཅས གཡམ་པ འི ཁ ར ལྷུང གི རེད ། དེ ཁྱེར ནས རྒྱལ་པོ འི སྲས་མོ ར ཕུལ་ན སྲས་མོ འི སྙུན་གཞི དྲག་ངེས ཀྱང ཐབས འདི ཁོ་ཚོ ས མི་ཤེས ། རང་རེ ས བཤད ཀྱང ཁོ་ཚོ ས མི་གོ སྲས་མོ བཟང་མོ དེ དུས་མིན འཆི་བ བྱུང་ན སྙིང་རེ་རྗེ ཨང ཞེས ཟེར་བ བློ་བཟང གིས གསལ་པོ ར ཐོས རྗེས ཁོ འི སེམས ལ རྒྱལ་པོ འི སྲས་མོ མྱུར་སྐྱོབ བྱེད རྒྱུ དེ ནི དོན ཧ་ཅང ཆེན་པོ རེད སྙམ ནས མྱུར་བ ར ལངས ཤིང གོས རྣམས གྱོན ཞིང རི དེ ར འཛེགས ནས རྒོད་ཚང གི ཐད དུ ངང་པ ཕོ ཡིས བཤད་པ ལྟར བྱས ནས ནུབ གཅིག བསྡད ། ཉི་མ ཤར་བ དང རྒོད་པོ འཕུར ཤོར དུ ཐག་སྒྲ དང བཅས ཏེ རྒོད་བྲུན ཞིག རྡོ་གཡམ གྱི ཐོག ཏུ ལྷུང  ། ཁོ ས རྒོད་བྲུན དེ འཁྱེར ནས མགྱོགས་པོ ར ཕྱིན ནས རྒྱལ་པོའི་ཕོ་བྲང གི སྒོ་ཁ ར སོང ནས ། རྒྱལ་པ འི སྲས་མོ འི སྙུན་གཞི ང ས བཅོས ཐུབ ཅེས བཤད ། སྒོ་སྲུང་བ ས དེ དོན རྒྱལ་པོ ར ཞུས ། རྒྱལ་པོ ས ཡར བོས ཤོག ཅེས གསུངས ། རྒྱལ་པོ ས ཁོ མཐོང རྗེས སེམས སུ གཞོན་ནུ འདི ནི ཨེམ་ཆི ཤེས་མཁན གྱི བཟོ་ལྟ ཞིག མི་འདུག འོན་ཀྱང ལེགས་ཉེས ག་རེ བྱུང ཡང ཁོ་རང སྨན་བཅོས བྱེད དུ བཅུག་ན སྙམ ནས བློ་བཟང ལ ལྟ རུ བཅུག ཁོ ས ལྟ་ཙམ བྱས རྗེས རྒོད་བྲུན དེ སྲས་མོ འི ཁ ལ བླུགས་པ ས སྲས་མོ སྐྱུག་པ མང་པོ ཤོར ། ཉིན གཉིས་པ ར ཟས ཀྱི དང་ག འབྱེད ། ཉིན་ཤས སོང རྗེས སེང་དྲག ཏུ སོང་བ ས རྒྱལ་པོ ཡབ་ཡུམ བློན་པོ བཅས་པ ཤིན་ཏུ དགའ ནས ཁོ སྲས་མོ འི མག་པ བྱེད དུ བཅུག སྲས་མོ དེ འང ཁོ ནི རང གི སྲོག སྐྱོབ་མཁན ཡིན་པ ས ཤིན་ཏུ དགའ་པོ བྱེད་པ དང  ། ཁོ ནི སྲས་མོ འི མག་པ བྱེད རྒྱུ བྱུང་བ ས མི་དགའ་བ ག་ལ སྲིད ། དེ་ལྟར དགའ་སྐྱིད ངང དུ དུས་ཚོད སོང་བ ཡང མ་ཚོར ། ལོ་གཅིག འཁོར་བ འི ཉིན དེ ར རྒྱལ་པོ འི སྲས་མོ ས བློ་བཟང ལ དེ་རིང ནི ཤིན་ཏུ བཀྲ་ཤིས་པ འི ཉིན་ཞིག ཡིན་པ ས ཁྱེད ཀྱིས མཆོད་ཆང འདི མཆོད དང ཞེས གསེར གྱི ཁྲུང་ཕོར བདུད་རྩི འི རོ་བཅུད དང ལྡན་པ འི ཆང གིས རབ་ཏུ བསྐངས ནས བཏེགས་པ ས བློ་བཟང གིས ཁྲུང་ཕོར ལག་ཏུ བླངས ནས བཀྲ་ཤིས་པ འི ཉིན་གང ཞིག ལགས ཞེས ཟེར ། སྲས་མོ ས དེ་རིང ནི ཁྱེད ཕོ་བྲང དུ ཕེབས ནས ང འི སྲོག བསྐྱབས ཏེ ལོ གཅིག འཁོར་བ འི ཉིན་མོ རེད ཅེས བཤད ། བློ་བཟང ཧོན ཐོར་བ ལྟར བྱས ནས རང་ཉིད རྒྱལ་པོའི་ཕོ་བྲང དུ བདེ ཞིང སྐྱིད་པ ས དུས་ཚོད སོང་བ ཡང མ་ཤེས ། ཁྱིམ དུ མ་རྒན དང གཅུང་མོ གཉིས སྡུག་བསྔལ གྱིས མནར བཞིན དུ གནས་པ འང བརྗེད་པ ས བདག ནི དུད་འགྲོ འི རིགས་སུ གྱུར་བ འི བྱ ངང་པ དེ་དག ལས ཀྱང དམན་པ ཞིག་གོ སྙམ ནས མིག་ཆུ ཤོར་བ ས རྒྱལ་པོ འི སྲས་མོ དེ ས ཁྱེད འདི་འདྲ མཛད་པ ཅི ཉེས ། ཞེས དྲིས་པ ར བློ་བཟང གིས རང གི གནས་ལུགས རྣམས འགོ ནས མཇུག་བ ར བཤད ། སྲས་མོ ས དེ ལ སེམས་སྡུག མཛད དོན་མེད ། བདག གིས ཡབ ལ ཞུས ནས ཁྱེད ཁྱིམ དུ ཡུམ དང གཅུང་མོ མཇལ་བ ར ཕེབས་པ ས ཆོག ཅེས བརྗོད དེ ཡབ ཀྱི དྲུང དུ སོང ནས རྒྱུ་མཚན རྣམས ཞུས ། རྒྱལ་པོ ས བློ་བཟང མདུན དུ བོས ནས ། ཁྱེད ནི ང འི བུ་མོ འཆི་བ ལས བསྐྱབས་པ འི དྲིན་ཅན ཡིན ལ ད་ལྟ ནི བུ་མོ འི མག་པ ཡང ཡིན ། བདག ནི ལོ་ན རྒས་པ ས སླད རྒྱལ་ཁབ ཀྱི འཁུར ཁྱེད ལ སྤྲོད རྒྱུ ཡིན ། ད་རེས ཁྱེད མགྱོགས་པ ར སོང ལ མ་རྒན དང གཅུང་མོ ལ ཚེ་གང འདེང་བ འི ཟས་ནོར བང་མཛོད ནས བཏོན ཏེ འཁུར ལ ཁྱེད ཚུར འཁོར མཚམས སྲིད་ཁྲི མངའ་གསོལ བྱ རྒྱུ ཡིན ། བདུན་ཕྲག གཅིག ནས མ་འགྱངས་པ ཕྱིར ལོག དགོས ཞེས སྨྲས ཏེ བློ་བཟང ལ འཁོར བཅུ་ཕྲག གིས བསྐོར ནས ནོར་རྫས དྲེལ རྒྱབ མང་པོ དང བཅས རང་ཡུལ དུ གཉེན་འཕྲད དུ བཏང་ངོ  ། ཁོང རྣམས དཔག་ཚད གཅིག་ཙམ སླེབས རྗེས བློ་བཟང གིས སེམས སུ རང གི ཁྱིམ དུ མི རྣམས ལ ལྟོ་སྐོལ བྱེད ཀྱི མེ་ཤིང་ཙམ ཡང མེད་པ ར ངེས་པ ས སྔོན དུ སོང ནས མེ་ཤིང ཕྲན་བུ གཅོད་པ ར འགྲོ དགོས སྙམ ནས འཁོར རྣམས ལ ཁྱེད རྣམས རྗེས སུ ག་ལེ ར ཤོག ཅིག ང སྔོན དུ མ་ཕྱིན་ན སྒོ་རྩ ར མི རྟ མང་པོ འདི་འདྲ གློ་བུར དུ སླེབས་དུས མ་རྒན ལ འཇིགས་སྐྲག ཡོང རྒྱུ རེད ཅེས སྔོན དུ སོང  ། ཁྱིམ དུ སླེབས་སྐབས མ་རྒན དང གཅུང་མོ གཉིས་ཀ བསྡད མེད་པ ས ཁ་ཕྱི ར བསྐོར ནས འཚོལ་བ ར འགྲོ བསམ་པ འི སྐབས སུ མ་རྒན དང  ། གཅུང་མོ ལྟོ སློང་བ ར སོང ནས ཕྱིར ལོག་པ དང ཐུག ཁོ དགའ་སྐྱོ འགྲན་པ བཞིན བྱུང ནས ཕར མཆོངས ཏེ ཨ་མ ཞེས མ་རྒན ལ འཐམས ། མ་རྒན སེམས ལ བདག གི བུ ནི སྔ་ས ནས ཤི ཟིན ། ང ལ ཨ་མ ཞེས འབོད་པ འི སྐྱེ་བོ གཟུགས་བཟང ཞིང རྒྱན་གོས ཕུན་སུམ་ཚོགས་པ འདི ལྟ་བུ ཅི ཡིན ནམ སྙམ སྟེ ཅི་བྱ་གཏོལ་བྲལ དུ གྱུར ། བློ་བཟང གིས རང གི ཨ་མ ས རང་ཉིད ངོ མ་ཤེས་པ འི ཚུལ དེ མཐོང ནས མིག་ཆུ གཏོང བཞིན དུ ཨ་མ ། ང ནི ཁྱེད ཀྱི བུ བློ་བཟང ཡིན ཞེས སྨྲས་པ ས ཨ་མ ས ཅི ཟེར ། བློ་བཟང ཤི ཟིན་པ རེད ཅེས བརྗོད ། བློ་བཟང གིས ང ཤི་མེད ། རྐྱེན་ངན གྲོགས་ཤར གྱི གནས་ཚུལ ངོ་མཚར་ཅན འདི་འདྲ བྱུང  ། སང་ཉིན རང་རེ འི ཁྱིམ དུ ང འི མི རྟ མང་པོ ཡོང་བ ཡོད་པ ས ང སྔོན་ལ མེ་ཤིང གཅོད དུ འགྲོ འོ ཞེས སྟ་རེ བླངས ཏེ རི ལ ཤིང གཅོད དུ སོང  ། རི་རྩེ ར སླེབས རྗེས ཤིང་སྡོང ཆེན་པོ གཅིག ཡོད་པ དེ ལ སྟ་རེ ལན འགའ ཞུས ། སྡོང་རྒན དེ འི ཁོག་པ ནས གློ་བུར དུ དྲང་སྲོང མགོ་བོ དུང ལྟར དཀར་བ ། མིག གཡུ ལྟར སྔོ་བ ། དཔྲལ་བ གཉེར་མ ས གང་བ ། ཨོམ་ཚོམ དཀར་པོ སྐེད་པ འི བར སླེབས་པ ཞིག དོན ནས ། ཁྱོད ཀྱིས ང འི སྡོད་ཁང ལ སྟ་རེ གཞུས ནས ཅི་བྱེད ཅེས སྨྲས་པ ས ། བློ་བཟང གིས ཕྱག་འཚལ བཞིན དུ འདི ཁྱེད ཀྱི བཞུགས་གནས ཡིན་པ བདག གིས མ་ཤེས ། བདག གི ཁྱིམ དུ མེ་ཤིང མེད་པ ས ཤིང ཕྲན་བུ གཅོད་པ ར ཡོང་བ ས སྟ་རེ གཞུ་བ ར ཐལ ། ཁྱེད ཀྱིས ཅི་ནས་ཀྱང བཟོད་པ ར མཛོད ཅིག ཅེས ཞུས ། དྲང་སྲོང གིས ཨམ་ཕྲག ནས ཤོ གསུམ བཏོན ནས ཁོ ལ སྤྲད དེ ཁྱེད ཤིང གཅོད མི་དགོས ། འདི་དག ཁྱེར ནས ཤོ་རེ ར སྨོན་ལམ རེ ཐོབ དང ཁྱེད ཅི འདོད་པ བཞིན འབྱུང་ངོ ཞེས གསུངས ། ཁོ ས མགྱོགས་པ ར ཁྱིམ དུ ལོག ནས ཤོ གཅིག གཡུགས ཏེ འདི ར རྒྱལ་པོའི་ཕོ་བྲང དང འདྲ་བ འི ཁང་པ ཞིག ཡོང་བ ར ཤོག ཅེས བརྗོད་པ ས དེ་མ་ཐག ཐོག་བརྩེགས་ཅན གྱི ཕོ་བྲང གདུགས དང རྒྱལ་མཚན དང  ། བ་དན སོགས ལྷབ་ལྷུབ ཏུ གཡོ་བ མཐོང ཞིང བརྗིད་ཆགས་པ རྒྱལ་པོའི་ཕོ་བྲང དང མཉམ་པ ཞིག བྱུང  ། ཡང ཁོ ས ཤོ གཉིས་པ བོར ནས རྒྱལ་པོ དང འདྲ་བ ར ནོར ལོངས་སྤྱོད འབངས་འཁོར་གཡོག འབྱུང་བ ར ཤོག ཅེས བཤད་པ ས སྐད་ཅིག ཉིད དུ དེ་ལྟར བྱུང ཡང ཁོ ས འབངས་འཁོར དེ་དག གིས ང འི མ དང  ། གཅུང་མོ ར བཀུར་བ ར གྱུར་ཅིག ཅེས བཤད་པ ས མ དང  ། གཅུང་མོ ར ཀུན གྱིས བཀུར ཞིང ཅི གསུང དང་དུ ལེན་བ ཞིག བྱུང  ། དེ་ནས ཅུང མ་འགོར་བ ར སྒོ་སྲུང་པ ས རྒྱལ་སྲས བློ་བཟང གི བློན་པོ ཡིན ཟེར་བ འི མི མང་པོ སྒོ ཕྱིར སླེབས འདུག ཅེས སྙན་སེང འབྱོར་བ ས བློ་བཟང གིས ཁོང རྣམས ཡར བོས ཏེ ཟས ཆང གི སྣེ་ལེན རྒྱས་པ ར བྱེད་སྐབས དེ ར དོན་གྲུབ ཀྱིས ཡུལ འདི ར སྔར་མེད ཀྱི ཕོ་བྲང་ཆེན་པོ དེ་འདྲ ཞིག ཇི་ལྟར བྱུང ངམ སྙམ སྟེ སྒོ་འགྲམ ནས བལྟས་པ ས བློ་བཟང ཐོག སྐོར དུ འགྲོ་དུས མཐོང  ། བློ་བཟང གྲོགས་པོ འི བྱེད་སྟངས ངན་པ སེམས ལ དྲན ནས ཁ་མི་གྲགས བསམས ནས མ ར བབས་རྩིས བྱེད་སྐབས སླར་ཡང ཁོ འི སེམས་སུ ང དང་ཐོག དོན་གྲུབ ཀྱིས དེ་ལྟར མ་བོར་ན ད་ཆ འདི་འདྲ ག་ལ ཡོང  ། ད་ཆ འདི་འདྲ བྱུང་བ ནི ཁོ འི དྲིན ཡིན་པ ས ཁོ ལ དྲིན་ལན འཇལ དགོས སྙམ ཏེ གཡོག་པོ ཞིག དོན་གྲུབ བོས་པ ར བཏང  ། དོན་གྲུབ སླེབས ནས བློ་བཟང གིས ཁོ ལ སྣེ་ལེན གཟབ་རྒྱས བྱས ། དོན་གྲུབ ཀྱིས རང གི སྔར བྱས ལ འགྱོད་སེམས ཆེན་པོ ས བཟོད་གསོལ ཞུས་པ ར བློ་བཟང གིས སྔར བྱས ཀྱི སྐད་ཆ གླེང ནས ཅི བྱེད ། ཁྱེད དེ་རིང ང ས གསོལ་སྟོན ལ གདན་དྲངས་པ ལ གཞན གྱི བསམ་པ གང་ཡང་མེད ཅེས སྨྲས ཏེ ཁོ ལ གསེར་དངུལ དར་གོས ལ་སོགས མང་པོ སྟེར ། དེ་ནས ཁོ གཉིས ཆང འཐུང བཞིན གླེང་མོལ ཅི་རིགས བྱེད་པ འི སྐབས སུ དོན་གྲུབ ཀྱི སེམས སུ ཁོ ལ དེ་ལྟ་བུ འི ཁང་པ དང ལོངས་སྤྱོད གང ནས བྱུང་བ ཡིན ནམ སྙམ སྟེ བློ་བཟང ལ སྨྲས་པ ། གྲོགས་པོ ཁྱེད ལ འདི་ལྟ་བུ འི ལོངས་སྤྱོད འབྱུང་བ འི རྒྱུ་མཚན གང་ཞིག ཡིན ང ལ བཤད་ན ཨེ ཡོང ཞེས བརྗོད་པ ས བློ་བཟང གིས བཤད ཆོག ཅེས ཤིང གཅོད་པ ར ཕྱིན་ཚུལ ནས ཤོ ཟིན་ཚུལ སོགས ཞིབ་པ ར བཤད་པ ས དོན་གྲུབ ཀྱི སེམས སུ དེ་འདྲ ཡིན་ན ལས་སླ ། ཁོ འི འདི ལས ལྟག་པ ཞིག ང ས ཐུབ སྙམ ། དེ ཅུང་ཟད ཀྱང སྡོད མ་ཚུགས་པ ར བློ་བཟང གིས སྟེར་བ འི དངོས་པོ རྣམས ཁྱེར ནས ཁྱིམ དུ ལོག སྟེ སྟ་རེ ཞིག བླངས ནས དབུགས་ཐེངས གཅིག ལ རི ར འཛེགས ། དེ ར སླེབས ནས ཤིང་སྡོང དེ ལ སྟ་རེ ཞིག གཞུས་པ ས སྔར་ལྟར དྲང་སྲོང ཞིག དོན ནས ། ཁྱོད ང འི སྡོད་ཁང ལ གཞུ དོན ཅི ཡིན ། ཞེས དྲིས་པ ས དོན་གྲུབ ཀྱིས ཤོ ཤོ ང ང མེ་ཤིང མེད་པ ས གཅོད དུ ཡོང་བ ཡིན ། ཞེས འཚབས་འཚུབ ངང ལན བཏབ ། དྲང་སྲོང གིས ཁོ ལ ཤོ གསུམ སྤྲད ནས སྔར བློ་བཟང ལ བཤད་པ ལྟར བྱས ། དོན་གྲུབ ནི དགའ་དྲགས ནས དྲང་སྲོང གི སྐད་ཆ མཇུག མ་རྫོགས གོང ཁ་ཕྱི ར ཕྱོགས ཏེ ལོག ཁྱིམ གྱི སྒོ འཛུལ ལོངས མེད་པ ར ཤོ དཔྲལ་བ ར སྦྱར ནས སྨོན་ལམ འདེབས ཀྱིན བསྡད ། སྨོན་ལམ འདེབས བཞིན་པ འི སྐབས སུ བུད་མེད དེ ས ད སྨོན་ལམ བཏབ ཚར གྲབས ཡོད དམ ཞེས བརྗོད ། ཁྱོ་བོ ན་རེ ། ཁ ཚུམས ། ཁྱོད ར འི ཨ་ཕ འི མགོ ཞེས བརྗོད་པ ས བཟའ་ཟླ འི ཕ འདས་པོ འི མགོ ཁང་པ གང མིག་ཧྲིག་ཧྲིག ཏུ བྱུང  ། ཁོང བཟའ་མོ གཉིས ཤིན་ཏུ སྐྲག ནས མགྱོགས་པོ ཤོ གཅིག གཡུགས ཏེ བདག གི མདུན དུ ཡོད་པ འི མགོ འདི་དག མེད་པ ར གྱུར་ཅིག ཅེས བཤད་པ ས མགོ རྣམས མེད་པ ར སོང ཞིང རང གི བཟའ་ཟླ དེ འི མགོ་ཡང མེད་པར གྱུར འདུག ཁོ་པ དངངས་འཚབ ཆེན་པོ སྐྱེས ཏེ ཤོ ཐ་མ དེ སྐྱུར ནས ང འི བཟའ་ཟླ འི མགོ ཡོད་པ ར གྱུར་ཅིག ཅེས བརྗོད་པ ས བཟའ་ཟླ འི མགོ སྔར་ལྟར བྱུང  ། དེ་ལྟར ཤོ གསུམ་ཀ ནས ཡོང རྒྱུ གང་ཡང མ་བྱུང་ངོ  ། བློ་བཟང ནི རྒྱལ་པོའི་ཁབ ཏུ ལོག ནས རྒྱལ་པོ འི ཁྲི ལ དབང བསྐུར ཞིང མངའ་འབངས བྱམས་པ ས བསྐྱངས ཏེ བདེ་སྐྱིད ཕུན་སུམ་ཚོགས་པ འི འཚོ་བ ར ལོངས སུ སྤྱོད ཅིང གནས་སོ ། 