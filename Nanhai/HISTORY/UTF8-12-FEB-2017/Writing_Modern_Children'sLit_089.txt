གླིང་བུ གཏོང་མཁན གྱིས ཙི་ཙི ཕུད་པ ། ༄༅ ། །ལོ མང་པོ འི སྔོན ལུང་པ ཞིག ལ རྐྱེན་ངན བར་ཆད ཆེན་པོ བྱུང་བ རེད ། ལུང་པ དེའི ས་ཆ ཡོད་ཚད ལ ཙི་ཙི སྟོང་ཕྲག དང སྟོང་ཕྲག གིས ཁེངས་པ མ་ཟད ། ཙི་ཙི དེ་དག ཀྱང སྤྱིར་སྟངས ཀྱི ཙི་ཙི དེ་འདྲ མིན་པ ར ཧ་ཅང གི ཆེན་པོ དང བློ་ཁོག ཆེན་པོ ཤ་སྟག ཡིན་པ ས མིའི་རིགས ལ ཞེད་སྣང གང་ཡང བྱེད ཀྱི མེད ། ཁང་པ འི ནང བཟའ རྒྱུ ཡོད་ཚད ཟ་བ དང སློབ་གྲྭའི ནང སློབ་ཕྲུག ཚོ འི རྐང་པ འཇིབ་པ དང ཁོང་ཚོ འི དེབ ཆས ཀྱང ཟ ཡི ཡོད ། བཟའ་འབྲུ འི རིགས རྣམས བཟས ཚར དུས ཁྱིམ་ཆས བཟའ རྒྱུ ར འགོ་ཚུགས ། ཁོང་ཚོ ས ཉལ་ཁྲི འི སྟེང འཛེགས་པ དང ཤེལ ཡོལ དང་ཐོག ལ རྒྱུགས་པ སོགས བྱེད ཀྱི ཡོད་པ ས གྲོང་ཚོ འི མི་རྣམས ཀྱིས ཙི་ཙི རྣམས ཕུད རྒྱུ ར ཐབས་ཤེས གང་མང བྱས ཡོད ། གླིང་བུ གཏོང་མཁན གྱིས ཙི་ཙི ཕུད་པ དཔེར་ན ། ཞི་མི དང ཁྱི ཉར་བ ། དུག སྤྲད་པ སོགས བྱས ཀྱང ཕྱི་ཉིན ཙི་ཙི དེ་ལས མང་དུ འགྲོ་བ ར མ་ཟད ། ཞི་མི དང ཁྱི ལ ཙི་ཙི ས ཚུར སོ་རྒྱག གི ཡོད་པ རེད ། ཡུན་རིང མ་སོང་བ ར བཟའ་འབྲུ རྣམས རྫོགས ལ ཁད དུ གྱུར ཡོད་ན འང ད་ཆ ཁོང་ཚོ ས ཙི་ཙི ཕུད རྒྱུ ར ཡིད་ཐང ཆད ནས ཡོད ། ཕ་མ ཚོས རང་གི ཕྲུ་གུ ཙི་ཙི མདོག་ཉེས དེ་ཚོ ལས སྲུང་སྐྱོབ བྱེད་ཐབས གང་མང བྱས ཀྱང ལས་སླ་པོ ཁྱོན་ནས མེད ། གྲོང་ཚོ འི མི་ཚང་མ ས ཡུལ དེའི དཔོན ཆེན ཚོས མི་མང གི དཀའ་ངལ སེལ ཐབས གང་ཡང མ་བྱས་པ ར ཁོང་ཁྲོ ཆེན་པོ ལངས ཤིང  ། ཁོང་ཚོ ས ཡུལ་མི མཉམ་འཛོམས ཀྱིས ལམ གྱི བཞི་མདོ ར ཚོགས་འདུ ཚོགས་པ དང ཁོང་ཁྲོ ཆེན་པོ ས གྲོང་ཚོ འི ལྷན་ཁང ཕྱོགས སུ ངོ་རྒོལ ཁྲོམ་སྐོར བྱས ཏེ ཡུལ་དཔོན ཚོས ཐབས་ཤེས བྱས ཏེ ཙི་ཙི ཁྱུ དེ་དག མེད་པ བཟོ་ཐབས གནང རོགས ཞེས རེ་བ ཞུས་པ རེད ། རླུང ལངས་པ འི མི་ཚོགས དེ་དག གི བྱེད་སྟངས ཀྱིས དཔོན ཆེན དང འདུན་གྲོས་པ ཚོར ཞེད་སྣང ཞིག བྱུང་བ དང  ། ཁོང་ཚོ འི ཁྲོད ནས འདུན་གྲོས་པ ཞིག་གིས ཙི་ཙི དེ་དག ཕུད ཐུབ་མཁན མི ཞིག ཏན་ཏན ཡོད ཀྱི རེད ། གལ་སྲིད ང་ཚོ ར རོགས་པ བྱེད་མཁན ཞིག བྱུང་ན ང་ཚོ ས ཀྱང ཁོ ལ རྔན་པ གྱ་ནོམ་པ ཞིག མི་སྤྲོད་པ ག་ལ སྲིད ཅེས བཤད ། འོན་ཀྱང མི་དཔོན དེ དངུལ ལ འདོད་རྔམས ཅན ཞིག ཡིན་པ དང  ། ཁོ་པ འི ཆེད་དུ འགྲོ་སོང གཏོང་བ མ་གཏོགས ལས་དོན གཞན གྱི ཆེད་དུ དངུལ བེད་སྤྱོད བྱེད་རྒྱུ ར འདེང ངེས སྟོན་མཁན ཞིག མིན་པ ས བསམ་ཚུལ དེར དགའ་པོ མ་བྱུང་བ རེད ། འོན་ཀྱང མཐའ་མ དེ་ལས གཞན་པ འི ཐབས་ཤེས གང་ཡང མེད་སྟབས ཁོར་མོ ས མཐུན མ་བྱེད ཀ་མེད བྱུང  ། ཕྱི་ཉིན འཕྲིན་སྐྱེལ་བ ཚོས སྲང་ལམ དང  ། རྩིག ལྡེབ༌# ཤིང་སྡོང སོགས གང་སར ཡིག བྱང སྦྱར ཏེ ཁྱབ་བསྒྲགས བྱས དོན ། གལ་ཏེ མི སུ་ཞིག གིས ཙི་ཙི རྣམས ཕྱིར་འབུད གཏོང ཐུབ་ན དེ་ལ གྲོང་ཚོ འི ལྷན་ཁང ནས གསེར་སྲང ཆིག་སྟོང རྔན་པ ར གནང་རྒྱུ ཡིན ཞེས བྲིས ཏེ འགྲེམ་སྤེལ བྱས་པ རེད ། ཐག་རིང་ཐུང སྣ་ཚོགས ནས སྐྱེ་བོ མང་པོ འདུས ཏེ ཡུལ དེའི ཙི་ཙི ཕུད་ཐབས སྣ་ཚོགས བྱས ཀྱང དོན་མེད དུ གྱུར ཏེ ཙི་ཙི རྣམས རང་འཇགས གནས་པ རེད ། ཉིན་ཞིག སྐྱེ་བོ ཚང་མ བྱ་ཐབས ཡོངས་སུ རྫོགས་པ འི སྐབས་དེ ར ཡ་མཚན་ཅན གྱི སྐྱེ་བོ ཞིག སླེབས ། ཁོང་གི ས ཡུལ་མི ཚོར མི་དཔོན དང འདུན་གྲོས་པ ཚོ འི ལྷན་ཁང གང དུ་ཡོད་པ རྩད་གཅོད བྱས ཏེ དེའི ཕྱོགས སུ ཡོང གི ཡོད ། མི དེ་ནི ནམ་རྒྱུན མཐོང མྱོང་མེད ལ སྤྱོད་ཚུལ དང གྱོན་ཆས གང གི ཆ་ལ འང མི སུ གཅིག དང མི་འདྲ་བ འི ཡ་མ་ཟུང ཞིག མངོན ། ཁོ འི གྱོན་ཆས ཀྱི ཚོས་གཞི ཧར་པོ དང བཟོ་ལྟ ཁྱད་མཚར དེས མི སུ ལ འང འཛེམས་ཟོན མེད་པ ཞིག རེད ། ད་དུང ཞྭ་མོ འི ལྟེབ་སུལ ལ བྱ་སྒྲོ ཞིག ཀྱང བཙུགས ཡོད ། ཁོ འི སྐེ་རགས ལ གླིང་བུ ཕྲ ལ རིང་བ ཞིག གཟེར འདུག ཡུལ་མི ཚོ ཁོ འི རྗེས་སུ འབྲངས ནས ཡོང་དུས ཁོས ཚམ་ཚོམ མེད་པར ཚོམས་ཆེན ནང འཛུལ ཡོང  ། བཞུགས འཁྲི འི སྟེང འགྱིང ངེར བཞུགས་ཡོད་པ འི མི་དཔོན གྱིས མི དེར ལྡིར ནས རང སུ་ཡིན ། ག་རེ བྱེད དུ ཡོང་བ ཡིན ཞེས བྲིས ། མི དེས ང ལ མི་ཚོ ས གླིང་བུ གཏོང་མཁན ཞེས འབོད ཀྱི ཡོད ། ང ཙི་ཙི འབུད མཁན གྱི བྱ་དགའ འི གསལ་བསྒྲགས དེའི་སྐོར སྐད་ཆ འདྲི རུ ཡོང་བ ཡིན ། ཞེས བཤད་པ ས ། དཔོན ཆེན དེའི སེམས ལ མི འདི་འདྲ ཞིག་གིས ཙི་ཙི གང་འདྲ ཕུད ཐུབ ཀྱི རེད སྙམ ནས ། གལ་ཏེ གྲོང་ཚོ འི ནང གི ཙི་ཙི ཚང་མ ཕུད ཚར ན རང ལ བྱ་དགའ གསེར་སྲང ཆིག་སྟོང མི་དགོས ཉིས་སྟོང དགོས ཀྱང སྤྲད ཆོག ཅེས བཤད ། འདུན་གྲོས་པ ཞིག་གིས མི དེར ཁྱོད་ཀྱི ས ཙི་ཙི རྣམས གང་འདྲ བྱས་ནས ཕྱིར ཕུད གཏོང ཐུབ བམ ཞེས དྲིས ། མི དེས ང འི རྫུ་འཕྲུལ གྱི གླིང་བུ དེས འཛམ་གླིང འདི འི ནང གི དངོས་པོ ཡོད་ཚད འགུག ཐུབ ཅེས བཤད ། དཔོན ཆེན གྱིས བསུན སྣང ལྡན་པ འི ངང  ། འགྲིག གི རེད འགྲིག གི རེད ། རང་གི རྫུ་འཕྲུལ གྱི གླིང་བུ དེ གཏོང་བ ར རྒྱུགས ཞེས བཤད ། མི དེས ཕྱིར ཐོན གྱིན སྐེད་པ ནས གླིང་བུ བླངས ནས ཁ ལ བཅུག སྟེ གཅིག གཏོང དུས་དེ སྔོན ཐོས་མྱོང ཡོད་པའི རོལ་དབྱངས གང་ཞིག དང ཡང འདྲ གི མེད ། གློ་བུར དུ ཁང་པ འི སྒོ དང སྒེ་ཁུང  ། ཆུ སྦུག སོགས ག་ས ག ནས ཙི་ཙི འདོན ཡོང སྟེ གླིང་བུ གཏོང་མཁན དེའི་རྗེས སུ རྒྱུགས འགྲོ གི ཡོད ། ཁོས གླིང་བུ གཏོང གིན གྲོང་ཚོ འི སྲང་ལམ ཡོད་ཚད ལ གོམ་པ སྤོས ཏེ ཙི་ཙི ཡོངས་རྫོགས སྐད གཏོང གིན གྲོང་ཚོ འི སློབ་གྲྭའི ཉེ་འགྲམ ནས འགྲོ དུས སློབ་ཕྲུག ཚོས ཁ དང མིག ཆེ ཙམ ཞིག གདངས ཏེ ཁོ འི རྗེས་སུ བལྟས ནས བསྡད ཡོད ། ཁོས གྲོང་ཚོ ཡོངས བསྐོར ཚར དུས གཙང་པོ ཞིག ཏུ ཁ་ཕྱོགས ཏེ བསྐྱོད་པ དང ཀོ་བ ཞིག བཏང ནས གཙང་པོ འི དཀྱིལ ལ ཕྱིན་པ ས ཙི་ཙི རྣམས ཁོ འི རྗེས མི་ཟིན་པ འི དངངས་སྐྲག གིས གཙང་ཆུ འི ནང མཆོངས ། ཡུན་རིང མ་སོང་བ ར ཙི་ཙི ཚང་མ གཙང་ཆུ ས འཁྱེར ཏེ གཅིག ཀྱང ལྷག་མེད ། མི་དཔོན དང ཡུལ་མི ཚང་མ ཙི་ཙི འི ཁྱུ་ཚོགས དེ་དག མེད་པ ཆགས་དུས ལུས་སེམས གཉིས་ཀ ལྷོད་ཤིག ཤིག ཆགས ཏེ ཚང་མ འཛོམས ཏེ གཞས དང ཞབས་བྲོ འཁྲབ འགོ་ཚུགས ། གླིང་བུ གཏོང་མཁན གྱིས ད་གཟོད ཁོ འི བྱ་དགའ ལེན་པ ར འོང་བ ས མི་དཔོན དེ དགའ་པོ མ་བྱུང  ། གླིང་བུ གཏོང་མཁན གྱིས ད་ཆ ངས ཙི་ཙི ཚང་མ ཕུད ཟིན་པ ས ཁྱོད་ཀྱི ས ང འི བྱ་དགའ དེ སྤྲོད རོགས ཞེས བཤད ། མི་དཔོན གྱིས ཙི་ཙི དེ་དག རང་གི ས གླིང་བུ གཏོང ཐེངས་གཅིག གཉིས ཀྱིས ཕུད ཐུབ དུས དཀའ་ལས གང་ཡང མ་རེད ། བྱས་ཙང ལས་ཀ དེ་འདྲ ཞིག ལ རྔན་པ སྤྲོད རིན གང་ཡང མི་འདུག ཅེས བཤད དེ གང་ལྟར བྱ་དགའ དེ སྤྲོད རྩིས ཁྱོན་ནས བྱེད ཀྱི མེད ། མི དེས༌ མི་དཔོན མཆོག དངོས་གནས དཀའ་ལས མ་རེད ། བྱས་ན ངས ཁྱེད་རང ལ གླིང་བུ གཞན་ཞིག གཏོང ཆོག ཅེས བཤད ། མི་དཔོན གྱིས ཕྱིར རྒྱུགས ། རང་གི གླིང་བུ དེ ང་ཚོ འི གྲོང་ཚོ འི ནང ག་ཚོད གཏོང གི ཡིན་ནའང འགྲིག དེ་རང གི བྱ་དགའ ཡིན བསམ་པ བྱས་ནས ཐོངས ཤིག ཅེས སྨྲས ། མི དེས ཚོམས་ཆེན གྱི ཕྱིར འདོན་པ དང གྲོང་ཚོ འི ནང གླིང་བུ སྙན ཤོས དེ གཅིག གཏོང དུས ཕྲུ་གུ ཚང་མ དགའ་མཆོངས རྒྱག བཞིན རྒྱུགས ཡོང་བ དང ཁོང་ཚོ འི ཕ་མ ས སྐད བརྒྱབས ཀྱང དོ་སྣང བྱེད ཀྱི མེད ། ཁོང་ཚོ འི རྣ་ལམ དུ གླིང་བུ འི སྒྲ མ་གཏོགས གང་ཡང མེད་པ ལྟར་སྣང  ། ཁོང་ཚོ ས གླིང་བུ གཏོང་མཁན དང མཉམ་དུ ཡུན་རིང སོང སོང་ན ས མཐར རི་བོ མཐོ་ཤོས དེར སླེབས་པ དང རི དེའི ཞབས ནས སྒོ་ཆེན་པོ ཞིག ཕྱེ སྟེ ཕྲུ་གུ ཚོ དང གླིང་བུ གཏོང་མཁན རྣམས རི དེའི ནང་དུ འཛུལ རྗེས རི དེའི སྒོ རང་འཇགས བརྒྱབས སོང  ། དེ རྗེས ཕྲུ་གུ ཚོ དང གླིང་བུ གཏོང་མཁན དུས་ནམ་ཡང མཐོང་རྒྱུ མེད་པར གྱུར ། སྐབས་དེ དུས ཡུལ་མི ཚང་མས དཔོན ཆེན ལ ཁོང་ཁྲོ དྲག་པོ བྱེད་བཞིན ཁོ གྲོང་ཚོ དེ་ནས ཁ་བྲལ དུ བཅུག འོན་ཀྱང གྲོང་ཚོ དེའི ནང ཕྲུ་གུ འི སྐད་སྒྲ ལོ མང་པོ ཞིག ནས ཐོས་རྒྱུ མེད་པར གྱུར ། 