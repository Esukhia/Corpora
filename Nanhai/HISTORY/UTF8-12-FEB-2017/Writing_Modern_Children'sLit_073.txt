༣༩ རྒྱལ་བུ སླར གསོན་པ ། དེ་ཡང དང་པོ ཙ་ན ། རྒྱལ་བོ ཞིག ལ བུ ཞིག ཡོད ལ ། བུ དེ དྲེའུ ལ ཞོན རྒྱུ ར ཧ་ཅང དགའ་བོ ཡོད་པ ས ། ཉིན་རྒྱུན དྲེའུ ལ ཞོན ཏེ འགྲོ ། ཉིན་ཞིག དྲེའུ འདྲོགས ནས ཁོ ཐང་ལ ལྷུང སྟེ འཆི ལ ཉེ སྐབས འདྲེ་མོ ཞིག་གིས ཁོ འི སྙིང བཏོན་པ ན ། རྒྱལ་བུ གསོན་འདྲེ རུ གྱུར་བ ས ཕྱིར ཡུལ དུ འོང མ་ནུས་པ ར རྒྱལ་བོ ཚང གི ལྟག་རྒྱབ ཏུ གྲོག་མོ ཞིག ཡོད་པ དེའི ནང་དུ གནས བཅས ། རྒྱལ་བོ ཚང ལ ཁྱིམ མཚེས ཤིག ཡོད་ལ ། མ་བུ གཉིས མ་གཏོགས མེད ། བུ་མོ དེའི མིང ལ དྲེའུ་སྐྱིད ཅེས འབོད ། ཉིན་རྒྱུན ཁོ་མོ ཆུ ལེན་པ ར སོང་ཚེ གསོན་འདྲེ དེ རྒྱལ་བོ ཚང གི དྲེའུ ཞོན ཏེ འགྲོ ལ ། སྐབས་རེ ར མཐོང ལ སྐབས་རེ ར མི་མཐོང་བ ར གྱུར ། ཡིན་ཡང གསོན་འདྲེ དེས བཤད་རྒྱུ ར ། ཨ་ཅེ དྲེའུ་སྐྱིད ། དྲེའུ ཞོན དང ཡུལ དུ་འགྲོ ཞེས ཐེངས་མང་པོ ར བཤད་པ ས ། བུ་མོ ས ཨ་མ ར དོན དེ་ཉིད ཇི་བཞིན བརྗོད་པ ན ། ཨ་མ ས བུ་མོ ར བཤད་རྒྱུ ར ། ཁྱོད་རང དེར སྐྲག གམ མི སྐྲག ཅེས དྲིས་པ ར ། བུ་མོ ན་རེ ། མི་སྐྲག ཅེས ལན བཏབ ། དེ་ནས ཨ་མ ས བཤད་རྒྱུ ར ། འོ་ན ཁྱོད་རང དྲེའུ དེའི་རྗེས འདེད དང གང་ལ འགྲོ་བ ར ལྟོས ཤིག ཅེས བཤད ། ཕྱི་ཉིན ། ཁོ་མོ ཆུ ལེན་དུ འགྲོ སྐབས ། ཡང གསོན་འདྲེ དེ་སྔ ར བཞིན དྲེའུ ཞོན ཏེ འགྲོ ལ སྔར་བཞིན ཨ་ཅེ དྲེའུ་སྐྱིད ། དྲེའུ ར ཞོན དང ཡུལ ལ འགྲོ ཞེས བཤད ། དེ་མུ ར ཁོ་མོ དྲེའུ རྗེས དེད དེ སོང་ཚེ དྲེའུ དེ རྒྱལ་བོ ཚང གི ལྟག་རྒྱབ ཀྱི གྲོག་མོ འི ནང་དུ སོང་བ རེད ། དེ་ནས གསོན་འདྲེ ས ཁོ་མོ ར བཤད་རྒྱུ ར ། ཁོ་རང རྒྱལ་བོ ཚང གི བུ ཡིན ། ཉིན་འག འི སྔོན དུ དྲེའུ ཐོག་ནས ས ར ལྷུང སྟེ འཆི ལ ཁད ཀྱི དུས་སུ འདྲེ་མོ ཞིག་གིས སྙིང གསོན་པོ ར བཏོན ཏེ ཡུལ་གཞན དུ ཁྱེར སོང ལ ། ངས ས་ཆ དེ གང དུ་ཡོད་པ དང ཁོ འི སྙིང དེ གང དུ་ཡོད་པ སོགས ཞིབ ཏུ ཤེས མོད ། ཁོ་རང ལ དེ ལེན་པ འི ནུས་པ གཏན་ནས་མེད རྐྱེན ཁྱེད་རང བོས ཏེ རོགས་རམ ཞིག བྱ་དགོས ། གལ་ཏེ སྙིང དེ་ཕྱིར ཁྱེར འོང ཐུབ ཚེ ཁོ་རང ཕྱིར གསོན་པ འི རེ་བ ཡོད་ཅེས བཤད་པ ས  ། བུ་མོ ན་རེ  ། དེ་འདྲ ཞིག ཡིན་ན བདག གིས ཁྱོད ལ ཅི་ནུས སྒོས རོགས་རམ བྱ ངེས ཡིན ། ཁྱོད ལ དེ་འདྲ འི རོགས ཤིག བྱ ཐུབ ཚེ ཁོ་མོ འི སྲོག ཤོར ཡང སྐྲག སྣང་མེད ཅེས ལན བཏབ ། དེ་ནས གསོན་འདྲེ ས བུ་མོ ལ ། འདྲེ་མོ དེའི ཡུལ གང དུ་ཡོད་པ དང ཁོ འི སྙིང གང དུ བཞག ཡོད་ཚུལ ཐམས་ཅད ཞིབ ཏུ སྨྲོས་པ མ་ཟད ། ལམ་བར དུ གད་པ གནམ ལྡིང དུ ཐེངས གསུམ ལ གནམ ལ ལྡིངས ། གད་པ མལ་སོས ནས མལ ཞིག སོས ། ཨ་ཅེ ཁྱི་སྐྱག མེ་འབུད ནས མེ ཞིག བོས ། མཛོ་མོ གཉིས ཀྱིས སྣ་གཅུ རྩོད བཞིན་པ འདྲ་འདྲ བྱས ཏེ བགོས ། དེ་ལྟར བསྒྲུབ དང འདྲེ་མོ ས ཁྱོད་རང བདའ ཚེ དེ་དག གིས འདྲེ་མོ འཛིན སྲིད་པ ས ཁྱོད་རང ཐར ངེས ཡིན ། དེ་མིན འདྲེ་མོ འི བུ་མོ ས ཟོག འཚོ བཞིན བསྡད ཡོད་པ དེ གསོད་ཐབས ཀྱིས དང སྙིང ལེན ངེས ཡིན ཞེས བཤད ། བུ་མོ ས ཁོས བཤད་པ ལྟར བསྒྲུབས ཏེ སོང མཐར བུ་མོ ས ཕྱུགས་འཚོ ས ཏེ བསྡད འདུག་པ ར ། ཁོ་མོ ས འདྲེ་མོ འི བུ་མོ ལ ། ཁྱོད་རང ཡུལ དུ སོང རྗེས ལས་ཀ གང་དག ལས ཀྱི ཡོད་ཅེས དྲིས་པ ར ། ཁོ་མོ ཕྱིར ཡུལ དུ ཕྱིན རྗེས ར་མ ཚང་མ གདག དགོས ལ ། འདོགས སྐབས ར་མ ཆེ་བ ཆེ་བ འི ས ར དང  ། ཆུང་བ ཆུང་བ འི ས ར སོང ཞེས བཤད ཚེ ར་མ རྣམས རང་རང གནས་སུ འགྲོ ངེས ། དེ རྗེས ཁྱིམ དུ ལོག དུས ཨ་མ ས འོ་མ དཀར་ཡོལ གང སྟེར ལ ། དེ འཐུང རྗེས གནམ རུབ མེད་ན ལས་ཀ མེད་པ དང  ། གནམ རུབ ནས ཡོད་ཚེ ཁང ཀླད དུ སྙིང གི ཐང་མ བརྡལ ཡོད་པ དེ ཕྱོགས་གཅིག ཏུ བསྡུ དགོས ། དེ་ལས གཞན་པ འི ལས་ཀ ཅི་ཡང་མེད ཅེས ལན བཏབ ། དེ་ནས ཁོ་མོ ས འདྲེ་མོ འི བུ་མོ ལ ། ངས ཁྱོད་ཀྱི མགོར ཤིག འཐུ ཞེས བརྗོད་པ ར ། འདྲེ་མོ འི བུ་མོ ས ། མགོར ཤིག འཐུ མི་རུང  ། ང འི མགོ རུ སྨེ་བ ཞིག ཡོད་པ ས དེ བཙིར ཚེ ང་རང ཤི འགྲོ་བ ཡིན ཞེས ལན བཏབ ། ཡང བུ་མོ ས བཤད་རྒྱུ ར  ། སྨེ་བ བཙིར མི་སྲིད་དེ དེ གཙིར དོན ཅི་ཡང་མེད ཞེས བཤད མཐར འདྲེ་མོ འི བུ་མོ ས མགོར ཤིག འཐུ རུ བཅུག ཁོ་མོ ས གོ་སྐབས་དེ ར བསྟུན ཏེ འདྲེ་མོ འི བུ་མོ བསད ཅིང དེའི གོན་པ ཐམས་ཅད རང་གི ས གོན་པ དང  ། དེ་ནས ར་མ བཏགས རྗེས ཁྱིམ དུ སོང སྟེ འོ་མ འཐུང  ། དེ་ནས ཁོ་མོ ས འདྲེ་མོ ར ཨ་མ ལགས ། གནམ རུབ འདུག་པ ས ཁང ཀླད ཀྱི སྙིང གི ཐང་མ བསྡུ ཞེས བཤད་པ ར ། འདྲེ་མོ ས གནམ རུབ མེད་པ ས བསྡུ མི་དགོས ཞེས བཤད མོད ། འོན་ཀྱང ཁོ་མོ ས ཁ་ཡ མ་བྱས་པ ར བསྡུ རུ སོང  ། འདྲེ་མོ ས ཀྱང རང་ཉིད་ཀྱི བུ་མོ མིན་པ ཀླད་པ འི རྒྱུ་ལ འང མ་དྲན་པ ས དོ་སྣང ཆེ ར མ་བྱས ། དེ་ནས ཁོ་མོ ཁང ཀླད དུ སོང སྟེ སྙིང ཁྲ་ཁྲ ལུ་གུ བཞིན ལྡིང་བ དེ ངོས་ཟིན ཏེ ཁྱེར ནས བྲོས ། འདྲེ་མོ ས ཡུན རུང སྒུག ཀྱང ཕྱིར ཡོང མ་བྱུང་བ ས ། འདྲེ་མོ སྒོ ཕྱིར བུད དེ བལྟས ཙ་ན ། བུ་མོ ས རྒྱལ་བུ འི སྙིང དེ བཟུང ནས འགྲོ་བཞིན་པ མཐོང སྟེ མྱུར ཏུ བདའ ། དེ་ནས བུ་མོ བྲོས ཏེ གད་པ གནམ ལྡིང དུ ཐོན་པ ན ། འདྲེ་མོ ས གད་པ གནམ་ལྡིང  ། དེ ཁོགས ཞེས སྐད ཆེན་པོ ས བོས་པ ར ། གད་པ གནམ་ལྡིང གིས ཁྱོད ནི ང འི ས འདི་ན ས ཡར་འགྲོ བརྒྱ དང མར་འགྲོ སྟོང བྱས ཀྱང ངལ་གསོས མ་མྱོང མོད ། མོས འདི ངལ་གསོས་པ ས ། ངས མོ མི་འཛིན ཁྱོད འཛིན དགོས ཞེས བཤད དེ འདྲེ་མོ བཀག དེ་ནས ཡང ཨ ཡེ ཁྱི་སྐྱག མེ་འབུད དུ ཐོན་པ ན འདྲེ་མོ ས སྔོན ལྟར སྐུལ ཀྱང  ། ཁྱི་སྐྱག མེ་འབུད ཀྱིས འདྲེ་མོ ས སྔོན་ཆད ས དེ རུ མེ མ་བུ ས པར འཁེང ར བྱས ཏེ བུ་མོ བཏང ཞིང འདྲེ་མོ བཀག དེ་ནས རིམ་བཞིན མཛོ་མོ གཉིས ཀྱིས སྣ་གཅུ རྩོད ས འི གནས ཐོན་པ ན ། དེ་གཉིས ཀྱིས ཀྱང བུ་མོ བཏང ཞིང འདྲེ་མོ འགོག ཐབས བྱས ། བུ་མོ རྒྱལ་བུ འི གམ དུ ཐོན ལ་ཉེ་བ ན ། ཉམས མ་བཞག་པ ར ཐང་ལ སྒྱེལ་པ ས ལག གི སྙིང རྒྱལ་བུ འི ཁོག ཏུ ལྡིང སྟེ སོང་བ དང རྒྱལ་བུ སླར གསོན ། དེ་ནས མོས རྒྱལ་བུ འི བཙུན་མོ བྱས ཏེ རང་གི མ དང མཉམ དུ བདེ ཞིང སྐྱིད་པ འི དགའ་བདེ འི དཔལ ལ རོལ ཏོ ། །