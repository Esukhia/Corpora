གྲོགས་པོ འི བརྩེ་སེམས ། དོན་གྲུབ་གླིང ཉིན་མོ འི སློབ་ཕྲུག ཚེ་རིང དང སྒྲོལ་མ ། ལྷག་པ གསུམ ནི འཛིན་གྲྭ གཅིག་པ ཡིན་པ མ་ཟད ། ནམ་རྒྱུན མཉམ་བཟའ མཉམ་འཐུང དང  ། ཕན་ཚུན སློབ་སྦྱོང ཐད ནས རོགས་རམ ཅི ཐུབ གནང་མཁན གྱི གྲོགས་པོ ཡག་ཤོས ཤིག ཡིན ། ནམ་རྒྱུན གཟའ་ཉི་མ ནང་སྦྱོང བྲིས ཚར རྗེས ། ཁོ་ཚོ སོ་སོ འི དགའ་ཤོས ཀྱི རྩེད་མོ ཡོ་ཆས རེ་རེ འཁྱེར ནས གང་འདོད ལྟར རྩེ་མོ ལ གཡེང ནས འདུག་ལ ། སྐབས་རེ ར རྩེད་མོ འཕྲོ་བརླག འགྲོ་བ དང བོར་བརླག སོང་ཚེ ། གཅིག་གཅིག གིས སེམས་གཏིང ནས བརྩེ་སེམས ཆེན་པོ ས རོགས་རམ དང བཙལ་རོགས བྱེད ཀྱི ཡོད ། ཉིན་ཞིག ཚེ་རིང གི རྩེ་མོ ཡོ་ཆས དེ ། སྒྲོལ་མ དང ལྷག་པ གཉིས ཀྱི ལག་ཏུ བཞག ནས ཁོ་རང གཅིན་པ གཏོང དུ ཕྱིན་པ རེད ། སྐབས་དེ ར ལྷགས་པ ཆེན་པོ ཞིག བརྒྱབ ནས ཚེ་རིང གི རྩེད་ཆས ལྒང་ཕུག དེ བར་སྣང་ཁམས སུ འཁྱེར ནས གར་སོང་ཆ་མེད དུ གྱུར་བ ས ། བུ་ལྷག་པ སེམས་ཁྲལ ངང ནས གང་སར འཚོལ དུ སོང་བ རེད ། ཚེ་རིང གིས སེམས སུ དེ་རིང རྩེད་མོ ཡག་པོ ཞིག རྩེ དགོས བསམ ནས ཕྱིར ཡོང་དུས རང་གི རྩེ་མོ དང སློབ་གྲོགས ལྷག་པ གཉིས མཐོང་ཡུལ ན མི་འདུག་པ ས ། ཚེ་རིང གིས སྒྲོལ་མ ལ ང འི ལྒང་ཕྲུག གང་ན ཡོད ཅེས དྲིས་དུས ། ལྷགས་པ ས འཁུར སོང ཞེས བརྗོད ། མཚམས དེར བུ་ལྷག་པ རྔུལ་ཆུ ཐིག་པ ཟག བཞིན དབུགས་རིང གཏོང བཞིན མདུན དུ རྒྱུག ཡོང ནས ། སྐད ཤུགས་ཆེན་པོ ས ངང འགྲིག མ་སོང  ། འགྲིག མ་སོང  ། ཚེ་རིང ཁྱེད་ཀྱི ལྒང་ཕུག མཐོང་རྒྱུ མེད་པ ར ཆགས སོང ཞེས ལབ དུས ། ཚེ་རིང གི གདོང་པ དམར་ནག ཏུ གྱུར ནས ལྷག་པ འགྲམ་ལྕག ཁ་ཤས བཞུས ཏེ ། དེ་རིང ནས གྲོགས་པོ མིན ཞེས བརྗོད་དུས ། ལྷག་པ ཡང ཁོང་ཁྲོ ཆེན་པོ ས ང ས ཁྱེད་ཀྱི ཆེད དུ གང་སར རྒྱུགས ནས དཀའ་ལས དེ་འདྲ་བོ བརྒྱབ ཀྱང  ། ཁྱེད ཀྱི བྱེད་སྟངས དེ་འདྲ རེད་དམ ཞེས བརྗོད་པ ས ། ཚེ་རིང གིས ལྷག་པ ཁྱེད་རང གི མ་ཁུར་ན དེ་འདྲ ཡོང སྲིད་དམ ཅེས ཁ་རྩོད ཤོར་དུས ། སྐབས་དེ ར སྒྲོལ་མ ས ཚེ་རིང ཁྱེད་རང གོ་ནོར བྱས སོང  ། ང ས རླུང་བུ འི ལྷགས་པ ས ཁུར སོང ཞེས བརྗོད་པ མ་གཏོགས ། བུ ལྷག་པ ས ཁུར སོང ཟེར མེད ཅེས བརྗོད་དུས ། ཚེ་རིང ངོ གནོངས བཞིན ཚེ་རིང ལ དགོངས་དག ཞུ བཞིན འདུག གོ ། 