http://www.amdotibet.cn/html/dt/whjy/201603/18871.html མང་རྫོང མི་རིགས་སློབ་འབྲིང གིས དགེ་རྒན སྟག་འབུམ་རྒྱལ གྱི གསར་རྩོམ བརྒྱུད་རིམ ལ ལྟ་བ-འི བྱ་འགུལ སྤེལ ། སྤྱི་ཟླ 3 པ-འི ཚེས 25 ཉིན གྱི དགོང་མོ ། མང་རྫོང མི་རིགས་སློབ་འབྲིང གིས རྩོམ་རིག སློབ་གསོ-འི བྱ་འགུལ ཏེ དགེ་རྒན སྟག་འབུམ་རྒྱལ གྱི གསར་རྩོམ བརྒྱུད་རིམ ལ ལྟ་བ ཞེས་པ དེ སློབ་གྲྭ-འི ཚོམས་ཆེན དུ གཟབ་རྒྱས ངང སྤེལ་བ རེད ། བྱ་འགུལ འདི་ནི མང་རྫོང མི་རིགས་སློབ་འབྲིང སློབ་སྟོན་ཁང གི རྒྱབ་སྐྱོར དང ཐོན་ཨུའི རྩ་འཛུགས འོག ཏུ ། ཞིང་སྡེ གཞོན་ནུ་ཕོ་བྲང གིས གཙོ་སྒྲུབ མཛད ཅིང  ། ཚོགས་ཐོག ཏུ མང་རྫོང མི་རིགས་སློབ་འབྲིང གི སློབ་གཙོ དགྲ་འདུལ་རྒྱལ དང སློབ་གཙོ གཞོན་པ བཀྲ་ཤིས་ཚེ་བརྟན ། སློབ་སྟོན ཀྲུའུ་རིན བསོད་ནམས་དབང་རྒྱལ སོགས སློབ་གྲྭ-འི འགོ་ཁྲིད དང  ། དེང་རབས བོད ཀྱི ན་གཞོན རྩོམ་པ་པོ སོགས མང་རྫོང མི་རིགས་སློབ་འབྲིང གི སྐད་ཡིག དགེ་རྒན དང སློབ་ཕྲུག 600 ཉེ་བ ཞིག ཚོགས་པ རེད ། ཚོགས་ཐོག ཏུ ། སློབ་གཙོ དགྲ་འདུལ་རྒྱལ གྱིས སྤྱིར སྐད་ཡིག ཁྲིད་སྦྱོང གི ཐབས་ལམ ལེགས་ཤོས དེ ནི འབྲི་ཀློག གཉིས ཀྱི སྟེང ན ཡོད་པ དང  ། འབྲི་ཀློག གཉིས ཀྱང སློབ་ཁྲིད དང སློབ་དེབ ཁོ་ན ཙམ མ་ཡིན་པ-ར ། སྔོན་བྱོན མཁས་པ དང དེང་རབས རྩོམ་པ་པོ-འི བརྩམས་ཆོས ལྟ་ཀློག གི གོ་རིམ དེ ཡིན་པ-ས ། མང་རྫོང མི་རིགས་སློབ་འབྲིང གིས ཆེད་དུ དེང་རབས བོད ཀྱི རྩོམ་སྟེགས སུ གོ་གནས གལ་ཆེན བཟུང ཡོད་པ-འི དགེ་རྒན སྟག་འབུམ་རྒྱལ ནར་སོན གྱི ལོ་ཟླ དང སློབ་གཉེར གྱི བརྒྱུད་རིམ ། གསར་རྩོམ གྱི མྱོང་བ བཅས ལ རྒྱུས་ལོན དང མཉམ་རོལ བྱེད་པ-འི བྱ་འགུལ འདི་འདྲ ཞིག སྤེལ་བ-འི དམིགས་ཡུལ བསྟན་པ དང  ། ཁོང གིས ད་དུང དགེ་རྒན སྟག་འབུམ་རྒྱལ ནི མང་རྫོང མི་རིགས་སློབ་འབྲིང མ་ཟད ། བོད་ཁུལ ཡོངས ན སྙན་གྲགས ཧ་ཅང་ཆེ་བ-འི རྩོམ་པ་པོ གྲགས་ཅན ཞིག ཡིན་པ དང  ། མང་རྫོང ནས སྐྱེས ཏེ འཚར་ལོངས བྱུང ཞིང མང་རྫོང ནས སློབ་གསོ མྱངས ཏེ ཕྱིར མང་རྫོང ནས སློབ་གསོ སྤེལ་མཁན ཞིག ཡིན་པ-འི ཆ ནས ། བྱ་འགུལ འདི་ནི མང་རྫོང མི་དམངས ཀྱིས དགེ་རྒན སྟག་འབུམ་རྒྱལ ལ ཡི་རང དང བཀུར་བསྟི བྱེད་སྟངས ཤིག ཀྱང ཡིན་པ-ར གསུངས ། དགེ་རྒན སྟག་འབུམ་རྒྱལ གྱི བརྩམས་སྒྲུང ཁྲོད ཀྱི བརྗོད་བྱ ཕལ་ཆེ་བ ནི ། རོང་འབྲོག་ས་ཁུལ དུ འཚོ་གནས ལ རོལ་བཞིན་པ-འི མི་སེར དཀྱུས་མ-འི ལས་དབང དང རྒྱུན་གཏན གྱི སྤྱི་ཚོགས འཚོ་བ-འི སྣང་ཚུལ མཚོན་པ གཙོ་བོ-ར བྱས ཡོད་པ-ས ། ཁོང ནི བོད ཀྱི ཞིང་གྲོང གི རྩོམ་པ་པོ-འི ཚབ་མཚོན མི་སྣ རེད ཅེས བརྗོད ན ཆོག སྟེ ། དེ ནི ཁོ རང་ཉིད ཀྱི འཚོ་བ ཡིན་པ དང ཁོ རང་ཉིད ཆེས ཆ་རྒྱུས ཡོད་པ-འི འཚོ་བ ཡིན ལ ། འཚོ་བ དེ་དག བརྩམས་ཆོས ཀྱི ནང དུ དྲངས་པ-ས ། དངོས་ཡོད དང འཆར་ཡན གྱིས ཕྱུག་པ-འི བརྩམས་ཆོས ཕུལ དུ བྱུང་བ རེ་རེ བརྩམས གྲུབ བྱུང་བ རེད ། དེ་བཞིན དུ ཁོང ནི བོད ཀྱི སྒྲུང་གཏམ རྩོམ་པ་པོ-འི ཁྲོད ནས བརྩམས་སྒྲུང གི ཁ་གྲངས ཆེས མང་བ-འི རྩོམ་པ་པོ-འི གྲས ཤིག ཀྱང ཡིན ། ཁོ-འི བརྩམས་ཆོས མང་པོ ཞིག མི་གཤིས དང ཚུལ་མིན མི་གཤིས བར གྱི འགལ་འདུ དང  ། ཕུགས་བསམ དང དངོས་ཡོད བར གྱི འགལ་འདུ སོགས མཚོན་པ ལྷུར དུ བླངས ཡོད་པ-ས ། དེ ལས ཁོ-ས མི་གཤིས གསོ་སྐྱོང དང མི རྣམས ལ བསམ་གཞིག གི བར་སྣང ཞིག བཞེངས་སྐྲུན བྱེད་པ ཤེས ཐུབ ། བྱ་འགུལ འདི་ནི དགེ་རྒན སྟག་འབུམ་རྒྱལ གྱི གཏམ་བཤད ཁོ་ན ཙམ མ་ཡིན་པ-ར ། ན་གཞོན སློབ་གསོ་བ རྨེ་རུ་སོན་གསར སོགས ཀྱིས ཁོང གི བརྩམས་ཆོས དང འབྲེལ ནས དཔྱད་གཏམ སྤེལ་བ དང  ། ལོ་རིམ དགུ་བ-འི འཛིན་གྲྭ བཞི་བ གཙོས་པ-འི སློབ་ཕྲུག ཚོ-ས ཁོང གི བརྩམས་ཆོས གྱེར་འདོན དང འཁྲབ་སྟོན བྱས ། གཞན་ཡང བྱ་འགུལ གྱི བར་གསེང ནས གཞོན་སྐྱེས བྲིས་པ ཟུར་གཙང གཡང་འབུམ གྱིས ཡིག་གཟུགས ཀྱི ལེགས་སྐྱེས ཕུལ་བ དང  ། བོད་ཡིག དགེ་རྒན དག གིས རྟེན་འབྲེལ གྱི ཁ་བཏགས ཕུལ་བ ལྟ་བུ-ས བྱ་འགུལ གྱི ནང་དོན ཕུན་སུམ ཇེ་ཚོགས སུ བཏང ལ ། རྣམ་པ མི་འདྲ་བ-འི སྒོ ནས བརྩམས་ཆོས ལ རོལ་མྱོང བྱེད་པ-འི གོ་སྐབས འདྲ་མིན བྱིན ། 