སྤུ་མདོག ཡག་པ འི ཝ་སྐྱེས ། 1. གནའ་སྔ་མོ ར ། ཝ་སྐྱེས ཤིག ཟས ཀྱི དོན དུ ཕྱོགས ཀུན ཏུ ཉུལ ། 2. ཉིན་ཞིག ཁོ གྲོག་ཤུར ཞིག ཏུ ཐོན ཏེ ཚོས་མཁན ཞིག གིས སྔོ་ཚོས ཟངས་པ གང སྐོལ བཞིན འདུག་པ མཐོང ། 3. ཝ་སྐྱེས དེ ས ཟངས་པ འི ནང དུ ཟས ཞིམ་པོ ཅི་རིགས གཡོ་སྐོལ བྱས ཡོད འདོད དེ ད་ནི ལྟོ འགྲང་བ་ཙམ ཟོས་ན ཆོག་གོ སྙམ ། 4. ཝ་སྐྱེས དེ ས ཚོས་མཁན མེད་པ འི གོ་སྐབས ཤིག ལ བརྟེན ནས ཤུར་ཁ ནས མཆོང་ལྡིང གཅིག གིས ཚོས ཟངས ནང དུ ལྷུང  ། 5. མ་གཞི ཟངས་པ འི ནང དུ སྔོ་ཚོས ཁོལ་མ གང ཡིན་པ ས ། ཝ་སྐྱེས དེ ཚ་བ ས མནར ཏེ འོ་དོད ཆེན་པོ བོས ། 6. དེ་ནས ཤུགས ཡོད་ཚད ཀྱིས འགྲེ་ལྡོག ཅིག བྱས ཏེ མཆོངས ནས ཟངས་པ ལས ཐར་བ་ན ། ཝ་སྐྱེས དེ འི སྤུ་མདོག ཟར་མ འི མེ་ཏོག ལྟར ཧ་ཅང མཛེས་པ ར གྱུར ཏོ ། 7. སྐབས་དེ ར ། ནགས་ཚལ སྟུག་པོ འི ཁྲོད དུ དུད་འགྲོ ཐམས་ཅད འདུས ཏེ ཁོ་ཚོ ར རྒྱལ་བོ ཞིག གདམ དགོས་པ འི སྐོར གླེང གིན འདུག 8. ཝ་སྐྱེས དེ ས རྒྱང ནས དུད་འགྲོ རྣམས ཀྱིས རྩོད་གླེང བྱེད བཞིན ཡོད་པ དེ མཐོང འཕྲལ ། དོན ཅི་ཞིག བྱུང་བ ཡིན ནམ སྙམ སྟེ མྱུར་བ ར དེ་དག གི ཉེ་ས ར སོང ནས དུད་འགྲོ རྣམས ཀྱི སྐད་ཆ ལྐོག་ཉན བྱས ། 9. དུད་འགྲོ རྣམས ཀྱིས རྒྱལ་བོ ཞིག གདམ་རྒྱུ འི སྐད་ཆ དེ ཝ་སྐྱེས ཀྱིས ཐོས ནས ། གདོང ལ འཛུམ ཞིག ཤར ཏེ རྫིག་ཉམས ངང དེ་དག གི མདུན དུ ཕྱིན ། 10. རྒྱལ་བོ འདེམ་པ འི སྐོར ལ རྩོད་གླེང བྱེད བཞིན་པ འི དུད་འགྲོ རྣམས ཀྱིས སྔར ནས མཐོང མ་མྱོང ཞིང མཛེས་སྡུག ཡིད་དུ་འོངས་པ འི སྲོག་ཆགས ཡ་མཚན་ཅན དེ མཐོང་བ་ན ཚང་མ ཧ་ལས སོང  ། 11. ཅུང་ཙམ འགོར རྗེས ། སྤྲེའུ་རྒན ཞིག གིས ད་གཟོད ཁྱེད ནི སུ ཡིན འདི ར འོངས་དོན ཅི ཡིན གསུང རོགས གནང ཞེས དྲིས་པ་ན ། ཝ་སྐྱེས དེ ས རྒྱགས་ཉམས དང བཅས བདག ལ སྲོག་ཆགས ཀྱི རྒྱལ་བོ ཟེར ལ ། ལྷའི་རྒྱལ་བོ ས མངགས ནས ཁྱེད་ཅག ལ དབང་བསྒྱུར་བ ར ཡོང་བ ཡིན ཞེས བཤད ། 12. སྐད དེ ཐོས མ་ཐག སྲོག་ཆགས རྣམས ཀྱིས མགྲིན་དབྱངས་གཅིག གིས དེ་ལྟར་ན རིག མ་མྱོང ཞིང མདོག ཡག སྤྱོད་ལམ ལྡན་པ འདི བདག་ཅག གི རྒྱལ་བོ བྱེད་ན འགྲིག ཟེར ། 13. སྲོག་ཆགས རྣམས ཁ་འཆམས ནས ཝ་སྐྱེས དེ རྒྱལ་བོ ར བསྐོས ། སེང་གེ ཁོ འི བློན་པོ བྱས ། ཕྱིར ལ འགྲོ་ཚེ སེང་གེ ལ ཞོན ཅིང ཚང་མ རྗེས སུ འབྲངས ཏེ གོང་བཀུར བྱས ། 14. ཡིན་ན་ཡང  ། ངན་གཡོ ལས ཟློག་ཐབས བྲལ་བ འི ཝ་སྐྱེས དེ ས འཁོར ཕལ་མོ་ཆེ ར ལ སྡང ཞིང ཁྱད་པར་དུ རང གི རིགས ཝ རྣམས ལ ལྷག ཏུ གཙེས ཤིང བརྙས་བཅོས བྱས ། 15. དུས་ཡུན རིང་བོ ཞིག ལ འཁོར རྣམས དང ལྷག་པར་དུ ཝ རྣམས ཧ་ཅང འཇིགས་སྐྲག སྐྱེས ནས ཐམས་ཅད འདུས ཏེ ཐབས་བཀོད ཅིག བཙལ དགོས སྙམ ། 16. དེ་ནས ཝ རྒན་པ ཞིག གིས བསམ་བློ ཡང་ཡང བཏང མཐར བཤད་རྒྱུ ར ཇོ་བོ འདི ནི འུ་ཅག གི རིགས ཤིག ཡིན འདྲ ལ ། འདི འུ་ཅག ལ ལྷག་པར སྡང་བ ས ཝ དཀྱུས་མ ཞིག ཡིན ཁོ་ཐག རེད ཟེར ། 17. སྲོག་ཆགས རྒྱལ་བོ འི ངོ་བོ གསལ་བོ ར ཤེས ཆེད ། ཚང་མ ས ཐབས་བཀོད བཟང་བོ ཞིག རྙེད ། མ་གཞི ཝ རྣམས ཚེས བཅོ་ལྔ འི མཚན་མོ ར སྐད འབྱིན་པ འི གོམས་སྲོལ ཡོད ཅིང  ། ཝ སུ ཡིན་ཡང ཝ་སྐད ཐོས ནས སྐད མ་ཕྱུང་ན སྤུ འབྱི་བ ར འགྱུར་བ དེའོ ། 18. དེ་ནས ཚེས བཅོ་ལྔ འི མཚན་མོ ར དཀར་གསལ ཟླ་བ ནམ་མཁའ འཕགས་པ འི དུས སུ ཝ རྣམས ཀྱིས མགྲིན་གཅིག ཏུ སྐད ཆེན བརྒྱབ ། 19. སེང་གེ འི རྒྱབ ཏུ གཉིད སྐྱིད་པོ ར ཡུར་བ འི རྒྱལ་བོ རྫུན་མ དེ ས སྐད དེ ཐོས འཕྲལ ། རང གི སྤུ བྱི་བ ར དོགས ནས རང་དབང མེད་པ ར དེ་དག དང འགྲོགས ནས སྐད བརྒྱབ ། 20. སྐབས་དེ ར དུད་འགྲོ ཐམས་ཅད ཀྱིས རྒྱལ་བོ འི ངོ་བོ ཤེས ཏེ སེང་གེ འི མདུན དུ ཕྱིན ནས མིག ལ མཆི་མ འཁོར བཞིན དེ འི ངན་གཡོ སེང་གེ ལ བཤད ། 21. སེང་གེ ས ཐོས ནས རང་ཉིད ཀྱང མགོ་སྐོར ཐེབས་པ ར ཤེས ནས ཁོང་ཁྲོ གཏིང ནས ལངས ཏེ ། རྒྱལ་བོ རྫུན་མ དེ རྒྱབ ལས ཕབ རྗེས དེ་མ་ཐག ཏུ བསད་དོ ། 