ཨུད་པ་ལ འི གཏམ་རྒྱུད ། གནའ་སྔ་མོ ཞིག ལ ། རིགས མཐོ ཞིང བཙུན་པ འི ཁྱིམ་བདག ཅིག ལ བུ་མོ མཛེས ཤིང ལྟ་ན་སྡུག་པ ཞིག སྐྱེས་པ དང ། ཀུན གྱིས བུ་མོ དེའི མིང ལ ཨུད་པ་ལ ཞེས འབོད་པ ར བྱེད དོ ། བུ་མོ ཨུད་པ་ལ འི ལང་ཚོ རིམ ་གྱིས དར་ལ བབས་པ ན ། ཕ་མ གཉིས ཀྱིས རང གི བུ་མོ དེ ཡང རིགས མཐོ ཞིང བཙུན་པ ། གཞུང་ལུགས སོགས མང་དུ ཐོས་པ ། ཁྱེད་པར་དུ རིག་བྱེད ལ མཁས་པ ཞིག ལ བག་མ ར བྱིན ། ལོ འགའ འི རྗེས སུ ། ཨུད་པ་ལ ར མངལ་སྦྲུམ སྟེ ཟླ་བ ཚང་བ ན བུ་ཕྲུག ཡིད དུ འོངས་པ ཞིག སྐྱེས ། གྱོས་སྒྱུག གཉིས སྔ་གཞུག ཏུ ཚེ་ལས འདས རྗེས ། ཨུད་པ་ལ ཡང་བསྐྱར མངལ་སྦྲུམ་པ ར གྱུར་པ ས ཁྱོ་བོ ས ཁོ་མོ ལ ལྷག་པར གཅེས ཤིང སེམས་པ ར བྱེད་དོ ། ཉིན ཞིག ལ ། ཨུད་པ་ལ ས རང་གི བཟའ་ཟླ ལ “བདག ལ མངལ་སྦྲུམ སྟེ ཟླ་བ འང ཚང ལ་ཉེ་བ ས ། ཁྱིམ འདི རུ བཙས་ན ཁྱོད ལ དཀའ་ལས མང་བོ གཏོད རྒྱུ རེད ། དེ་བ ས ། བདག ཁོ་མོ འི ཕ་མ འི ཁྱིམ དུ སོང ནས བཙས་ན འུ་གཉི་ག ར ཅུང སྟབས་བདེའོ།” ཞེས བཤད ། ཁྱོ་བོ རང་གི བཟའ་ཟླ འི གྲོས ལ ཡིད་འཐད བྱུང་བ ར མ་ཟད ། བུ་ཕྲུག ཀྱང ཁྲིད དེ ཁྱོ་ཤུག གཉིས་ཀ ལྷན་དུ ཨུད་པ་ལ འི ཕ་མ འི ཁྱིམ དུ སོང ། ཁོ་ཚོ ལམ་ཕྱེད་ཙམ དུ ཕྱིན་ཙ་ན ། གློ་བུར དུ ཨུད་པ་ལ འི མངལ མི་བདེ་བ ར གྱུར ཏེ འགྲོ མ་ནུས་སྟབས ། ཁྱོ་བོ ས ཁོ་མོ བསྐྱོར ཏེ ། “གནས འདི རུ ངལ་གསོ ཅུང་ཙམ བྱའོ།” ཞེས ངལ གསོ་ས ཞིག བཙལ ། བཟའ་མི གསུམ་པོ ཤིང་སྡོང ཞིག གི དྲུང དུ ངལ བསོས ཏེ ཡུན་རིང ཞིག ལ བསྡད་ནའ ང ། ཨུད་པ་ལ འི ན་ཟུག སྔར ལས ཇེ་ཆེ ར གྱུར ། ཁྱོ་བོ ས བུ་ཕྲུག རྒྱབ ཏུ ཁུར ཏེ ཉིན་གང་བོར ཀྱག་ཀྱོག གི འཕྲང་ལམ མང་བོ བརྒྱུད དེ སོང་སོང་བ ས ། ལུས་ཐང ཤིན་ཏུ ཆད དེ ཆུང་མ འི ལོགས ཤིག་ན གཉིད དུ ཡུར ། ནམ་ཕྱེད ཙམ་ལ ཨུད་པ་ལ ས བུ ཞིག བདེ་འཚམས ངང་ནས བཙས ། ཡིན་ན་ཡང  ། སྟབས་མ་ལེགས་པ ཞིག ལ ། ཁྱོ་བོ གཉིད དུ ཡུར སྐབས སྦྲུལ་གདུག་པ་ཅན ཞིག ནུར་འོངས ཏེ ཁྱོ་བོ ལ སོ བཏབ་པ་ན ། ཁྱོ་བོ ར དེ་མ་ཐག ཏུ དུག ཕོག སྟེ ཤི་བ ར གྱུར ཏོ ། །སྨག་རུམ ཧ་ཅང མཐུག་པ འི མཚན་མོ དེ ར ། ཨུད་པ་ལ ས ནུས་ཤུགས གང་ཡོད བཏོན ཏེ ཁྱོ་བོ འི མིང ནས ཇི་ལྟར བོས ཀྱང ཁྱོ་བོ ར གྲག་འགུལ མ་བྱུང ། ཕྱི་ཉིན སྐྱ་རེངས ཤར་བ དང མཉམ དུ ། ཨུད་པ་ལ ཡར ལངས ཏེ ཁྱོ་བོ འི གམ དུ དོང ནས ཞིབ ཏུ བལྟས་ཙ་ན ། ཁྱོ་བོ སྦྲུལ་གདུག་པ་ཅན གྱིས བསད དེ ལུས ཀྱང རེངས་པ ར གྱུར འདུག ། སྐབས་དེ ར ། ཨུད་པ་ལ ས རང་གི མིག ལ འང ཡིད མི་ཆེས་པ ལྟར རེ་ཞིག ཧད་དེ བསྡད་པ དང  ། དེ་ནས ཅུང མ་འགོར་བ ར ངུ་སྐད ཅིག དང མཉམ དུ དྲན་པ ཤོར ཏེ ས ལ འགྱེལ ། བུ ཆེ་བ ས རང་གི ཨ་ཕ སྦྲུལ་གདུག་པ ཅན གྱིས བསད་པ མཐོང ནས མཆོང ཐེངས་གཅིག གིས ཨ་ཕ འི བེམ་པོ ལ འཐམས ཏེ སྐད་ཆེན་པོ ས “ཨ་ཕ ཨ་ཕ་” ཞེས ངུ་འབོད ཡང་ཡང བྱས ། བུ ཆེ་བ འི སྐད ཀྱིས ཨུད་པ་ལ བརྒྱལ་བ ལས ཕྱིར བསླངས་པ དང ། ཁོ་མོ ས མགོ་བོ དལ གྱིས ཡར བཏེགས ཏེ བལྟས་བ་ན ། བུ ཆེ་བ ད་དུང ཨ་ཕ འི བེམ་པོ ལ དམ་པོ ར འཇུས ཏེ ངུ་བཞིན ཡོད་པ ར མ་ཟད ། བུ་ཆུང་བས ཀྱང རང་གི ཕ སྦྲུལ་གདུག་པ་ཅན གྱིས བསད་པ ཤེས སོང་པ ལྟར སྐད ཕྱུང སྟེ ངུ བཞིན མཆིས ། ཨུད་པ་ལ གཉིད་མ་སད ཀྱི ངང ནས ལུས་པོ སིག་སིག ཏུ འདར་བཞིན དལ གྱིས ཡར་ལངས་པ དང  ། རེ་ཐག ཆད་པ འི སྒོ་ནས བུ ཆེ་བ རྒྱབ ཏུ ཁུར ཅིང ཆུང་བ ཕང་བ ར བཟུང ནས ཁྱོ་བོ འི བེམ་པོ ལ ཕྱི་མིག གིས ཡང་ཡང ལྟ བཞིན རང་གི ཕ་མ འི ཡུལ་ཕྱོགས སུ ཁ་གཏད དེ སོང ། མ་བུ གསུམ་པོ ལམ་འགྲོ་བ ཞིག ཀྱང མཐོང དཀའ་བ འི གནས་དབེན་པ ཞིག བརྒྱུད དེ སོང་བ་ན ། ལམ་ནོར ཏེ མགོ་འཁོར་བ ར མ་ཟད ། བུ གཉིས་ཀ ལྟོགས་སྐོམ གྱིས རབ ཏུ མནར ཏེ ངུ་སྐད ཀྱང ཕན་ཚུན འགྲན་པ ལྟར རྒྱུན མ་ཆད་པ ས ། ཁོ་མོ འི ཡིད་ལ སྔར ལས ལྷག་པ འི སྐྱོ་བ ཞིག སྐྱེས བྱུང ། དེ་ལྟར ཉིན་གང་བོར ལྟོགས་སྐོམ དང སྡུག་བསྔལ དྲག་པོ ས རབ་ཏུ མནར ཀྱང ད་དུང མུ་མཐུད དུ སོང སོང་བ་ན ། ཁ་ཞེང ཆེ ཞིང གཏིང་ཟབ་པ འི ཆུ་ཆེན ཞིག གི འགྲམ དུ བསླེབས བྱུང ། བུ གཉིས་ཀ མཉམ གཅིག ཏུ ཆུ་ཆེན དེ འི ཕ་རོལ ཏུ འཁྱེར ཐབས་བྲལ་བ ས ། ཨུད་པ་ལ འི སེམས ལ ། ཐོག་མར བུ་ཆུང བ་ཆུ ཆེན འདི འི ཕ་རོལ ཏུ བསྐྱལ རྗེས ཕྱིར བུ་ཆུང (ཆེ) བ ལེན་དུ འོངས ན བཟང སྙམ སྟེ བུ ཆེ་བ ནན གྱིས ཆུ འི ཚུ་རོལ ཏུ བཞག ། ཉིན་གང་བོར དཀའ་ལས ཚད་མེད མྱངས ཏེ ལུས ཀྱི སྟོབས་ཤུགས ཡོངས་སུ ཟད་པར གྱུར་ན ཡང  ། ད་དུང ངལ་གསོ་ཙམ ཡང མ་བྱས་པ ར བུ་ཆུང་བ དེ ཕང་བ ར དམ་པོ ར བཟུང སྟེ ཆུ་ཆེན དེའི ཕ་རོལ ཏུ བརྒལ ཏེ ཕྱིན ། བུ ཆུང་བ ཆུ་ཆེན དེ འི ཕ་རོལ ཏུ བསྐྱལ རྗེས ། ཨུད་པ་ལས རང གི ངལ་དུབ ལ མ་བལྟས་པ ར སླར་ཡང ཁ་ཕྱི ར འཁོར ཏེ ཆུ འི ཕ་རོལ ན གཅིག་པུ ར ལུས་པ འི བུ ཆེ་བ དེ ལེན དུ སོང ། བུས ཨ་མ ཚུར རང་ཉིད ལེན དུ འོངས་པ མཐོང རྗེས ། དགའ་སྤྲོ ཚད་མེད ཅིག སྐྱེས ཏེ ཆུ་ཆེན དེ་ལ འང འཛེམ་དོགས སྤུ་ཙམ ཡང མེད་པར ཐད་ཀར ཆུ འི ནང དུ བརྒལ ། ཨུད་པ་ལས རང གི བུ ཆུ འི ནང དུ བརྒལ་པ མཐོང ནས དངངས་འཚབ དང བཅས ཏེ ། “ཨ་མ འི གཅེས་ཕྲུག ཆུ ལ བརྒལ མི་ཉན།” ཞེས སྐད་ཅོ ར རྒྱག་པ དང ལག་བརྡ གཏོང་བ སོགས བྱས་ན ཡང  ། བུ ས ཨ་མ འི སྐད་བརྡ མ་གོ་བ ར སྔར་བཞིན ཚུར འོངས ། “ཆུ་བོ ཆེན་པོ ར ཞབས མེད ། ཞབས མེད་པ འི མི་ཚད མིག་མེད།” ཅེས་པ དེ ཅི མ བདེན ། བྱིས་པ དེ མིག གིས བལྟས་བལྟས་རིག་རིག ལ གsར སོང ཆ་མེད དུ གྱུར ། མགོ་བོ འི སྐྲ་ལོ རབ ཏུ འཛིངས ཤིང གདོང ཡོངས མཆི་མ ས ཡོངས་སུ བརླན་པ འི ཨུད་པ་ལས འདར་སིག་སིག གི ལག་ཟུང རིང དུ ་བསྲིངས ཏེ “ཨ་མ འི གཅེས་ཕྲུག” ཅེས ངུ་འབོད ཡང་ཡང བྱས ། ལྷུང་ལྷུང དུ འབབ་པ འི ཆུ་བོ དེ ས རང གི གཅེས་ཕྲུག གི སྲོག ཕྲོགས་པ ཤེས རྗེས ། ཨུད་པ་ལས ངུ་སྐད འབྱིན་བཞིན དུ ཕྱིར བུ་ཆུང་བ ཡོད་ས ར ཕྱིན་པ ན ། བུ་ཆུང་བ ཡང སྤྱང་ལྟོགས ཤིག གི ཁ་ཟས སུ གྱུར ཏེ ས དེ ན བུ འི ཁྲག་ཐིགས་ཙམ ལས ཅི ཡང ལུས་མེད ། ཡ་ང་བ དང འཇིགས་སུ་རུང་བ འི གནས་ཚུལ དེ མཐོང རྗེས ། ཨུད་པ་ལ ཧ་ལས ཤིང ཧོན་ཐོར ཏེ རྩད་པ ཆད་པའི་ཤིང སྡོང ལྟར ས ལ་ཁ སྦུབ ཏུ འགྱེལ ། དེ་ནས ཡུན་རིང ཞིག འགོར་བ་ན ། ཨུད་པ་ལ བརྒྱལ་བ ལས ཕྱིར སངས ཏེ ། འདི་ནི མངོན་སུམ ཡིན་ནམ རྨི་ལམ ཡིན བསམ་བཞིན སེམས་སྐྱ་མོ ཐང ལ ལྷུང ནས སྔར་བཞིན རང གི ཕ་མ འི ཡུལ་ཕྱོགས སུ ཁ་གཏད དེ སོང ། ཨུད་པ ལ གོམ་པ འི འདེགས་འཇོག འཁྱོར་བཞིན ཡུན་རིང ཞིག ལ སོང་བ་ན ། དེ་སྔོན རང་གི ཕ དང ཉེ ཞིང བཤེས་པ འི བྲམ་ཟེ གྲོགས་པོ ཞིག དང ཕྲད བྱུང  ། བྲམ་ཟེ དེ ས ཨུད་པ་ལ མཐོང་མ་ཐག ཏུ ། “བུ་མོ ཁྱོད་རང རྐྱེན གང ཞིག གིས འདི་ལྟ་བུ འི ཉམ་ཐག་པ ། བལྟ ར མི་བཟོད་པ ཞིག ཏུ གྱུར་པ ཡིན།” ཞེས དྲིས ། ཨུད་པ་ལས ཡུད་ཙམ ལ ཅི་ཡང སྨྲ མ་ནུས་པ ར མགོ་བོ སྨད ཅིང མིག ལས མཆི་མ བྱུང་ངོ  ། དེ་ནས ཁོ་མོ ས མགྲིན་པ རྣང་བཞིན འདས་མ ཐག་པ འི དོན་རྐྱེན རྣམས རེ་རེ ནས བྲམ་ཟེ དེ ར བཤད ། རྣར གཟན་པ ། ཉན མི་འདོད་པ འི གཏམ་ངན དེ་དག རྣ་བ འི་བུ་ག ར ལྷུང་མ་ཐག ཏུ བྲམ་ཟེ དེ ཡང སེམས སྡུག སྟེ རང་དབང མེད་པ ར མིག་ཟུང ལས མཆི་མ ཁྲོམ་ཁྲོམ དུ བཞུར བྱུང ། ལུས ཀྱི སྟོབས ཟད ཅིང བཞིན གྱི མདངས ཉམས་པ འི ཨུད་པ་ལས བྲམ་ཟེ དེ་ལ “བདག གི ཕ་མ གཉིས སྔ ར་བཞིན བདེ་བ ར བཞུགས ལགས་སམ ། ན་ཚ འདྲ བྱུང་མེད་དམ།” ཞེས དྲིས ། བྲམ་ཟེ དེ ས ཤུགས་རིང ཞིག དང མཉམ་དུ “ཁྱོད་ཀྱི ཕ་མ འི ཁྱིམ ལ དེ་སྔོན མེ་སྐྱོན ཤོར་བ ས ཕ་མ གཉིས གསོན་པོ ར མེས་ཚིག ནས ཚེ་ལས འདས སོང ། ཞེས བཤད ། བཀྲ་མི་ཤིས་པ འི གཏམ་ངན དེ ས ཨུད་པ་ལ སླར་ཡང དྲན་མེད དུ བརྒྱལ ཏེ ས ལ འགྱེལ་བ་ན ། བྲམ་ཟེ ཅི་བྱ་གཏོལ་མེད དུ གྱུར ཏེ འཚབ་འཚུབ ཀྱི ངང ནས ཨུད་པ་ལ འི རྣ་བ ལ ཁ གཏད དེ ཡང་ནས ཡང་དུ འབོད་པ ར བྱེད་དོ ། བྲམ་ཟེ དེ ས ཐེངས་མང ཞིག ལ བོས ཏེ ཨུད་པ་ལ བརྒྱལ་བ ལས བསླངས རྗེས “བུ་མོ ཁྱོད་རང ཡིད མ སྐྱོ ། བློ མ་ཕམ ། འཇིག་རྟེན གྱི དངོས་པོ ཐམས་ཅད འཇིག་པའི ཆོས་ཅན དུ གྲུབ་པ ཡིན་ན ། དེ ལ ཡིད་རྟེན ཅི ཡོད ། ཁྱོད ལ འདུག་ས འི ཡུལ་མེད་ན བདག གི ཁྱིམ དུ འགྲོ ཆོག” ཅེས སྙིང་རྗེ གཏིང ནས སྐྱེས ཏེ སེམས་གསོ བྱས ། བྲམ་ཟེ དེ ས ཨུད་པ་ལ རང གི ཁྱིམ དུ བསུས ཏེ ཟས གང ཞིམ དང གོས གང འཇམ བྱིན ནས རང གི བུ་མོ བཞིན དུ བྱམས ཤིང ཐུགས་བརྩེ་བ ར བྱེད དོ །  ། དེ་ནས ཅུང མ་འགོར་བ ར ། ས དེ ན བྲམ་ཟེ ཞིག ཡོད་པ དེས ཨུད་པ་ལ རང་བཞིན གྱིས མཛེས ཤིང ཡིད དུ འོངས་པ ཞིག ཡིན་པ མཐོང ནས ནན གྱིས ཁོ འི ཆུང་མ ར བསླངས ཏེ གཉེན་བསྒྲིགས ། ཨུད་པ་ལ བྲམ་ཟེ དེ ར གཉེན་བསྒྲིགས རྗེས ཕན་ཚུན མཛའ ཞིང མཐུན་པ ར གྱུར ཏེ ། གཅིག གིས གཅིག ལ སེམས ཤིང སྙིང་བརྩེ་བ ར བྱེད་པ དང  ། དུས་རྟག་ཏུ སྤྱོད་ལམ མཐུན་པར འགྲོགས་པ ས ཅུང མ་འགོར་བ ར ཁོ་མོ ར མངལ་སྦྲུམ་པ ར གྱུར ། དུས་ཚོད ཀྱི འཁོར་སྐྱོད ནི ཧ་ཅང མྱུར་བ ས ཨུད་པ་ལ ར ཟླ་བ ཚང སྟེ བྱིས་པ བཙའ ལ ཉེ སྐབས ། རང་གི བཟའ་ཟླ ཁྱིམ་ཚང གཞན ཞིག གིས མགྲོན ལ བོས སོང ། བཟའ་ཟླ སོང ནས ཅུང མ་འགོར་བ ར ཨུད་པ་ལ འི མངལ མི་བདེ་བ ར གྱུར ། ཁོ་མོ ས ད ནི བྱིས་པ བཙལ ཐག་ཆོད རེད སྙམ སྟེ སྒོ དམ་པོ ར གཏན རྗེས བློ་ཁ དང ནུས་ཤུགས ཡོད་ཚད བུ་བཙལ་བ འི ཕྱོགས སུ གཏད ། ཨུད་པ ལ ས སྡུག་བསྔལ ཚད་མེད་པ ཞིག མྱངས མཐར གཞི་ནས བུ ཞིག བཙས་པ དང  ། ནམ་ཕྱེད ཙམ་ལ བསླེབས སྐབས ད་གཟོད ཁྱོ་བོ ས ། “ཝེ ། སྒོ་ཕྱེས ། སྒོ་ཕྱེས་” ཞེས སྐད ལྡབ་ལྡིབ ཀྱིས ཡང་ནས ཡང་དུ འབོད་པ ར མ་ཟད ། སྒོ ཡང མཚམས མ་ཆད་པ ར བརྡུངས ། ཁྱོ་བོ ས སྒོ ཡུན་རིང ཞིག ལ བརྡུངས ཀྱང ཨུད་པ་ལ ས བུ བཙས ཏེ ཤི་མ་གསོན དུ གྱུར ཡོད་པ ས སྒོ་འབྱེད དུ་འགྲོ མ་ཐུབ ། འཇིག་རྟེན གྱི ཁ་དཔེ ར ། ཆར བབས་ན ལམ མི་བཟང  ། ཆང འཐུངས་ན མི མི་བཟང།” ཟེར་བ ཅི མ་བདེན ། ཁོ་མོ འི ཁྱོ་བོ ནི དྲག་ཏུ ཁྲོས ཏེ སྒོ བཅགས་པ ར མ་ཟད ། ཁྱི་སྨྱོན ལྟར བརྒྱུགས འོངས ནས ཁོ་མོ ར གཅར་རྡུང དྲག་པོ བྱས ། ཨུད་པ་ལ ནི ཁ་ཡོད རུང བཤད་དབང དང མིག ཡོད ཀྱང ལྟ་དབང མེད་པར གཅར་རྡུང ཚད་མེད ཅིག མྱངས རྗེས  ། སྲིན་པོ མངོན་སུམ དུ རྒྱུ་བ ལྟ་བ འི བྲམ་ཟེ དེ ས རང གི ཤ ལས མཆེད་པ འི བུ་ཕྲུག ཀྱང བསད དེ ། ཤ རྣམས མར་ཁུ འི ནང དུ བཙས ནས བཙན གྱིས ཁོ་མོ ལ བཟའ རུ བཅུག ། ཤེས་པ རྣལ ལ མི་གནས་པ འི སྨྱོན་པ ཞིག མིན་ཕྱིན རང གི ཤ ལས མཆེད་པ འི བུ་ཕྲུག གི ཤ ཟ་ཕོད་པ འི ཕ་མ ཞིག གང་ན ཡོད ། ཨུད་པ་ལ འི ལག་པ ཟུང གིས རང་གི ཁ དམ་པོ ར བཅད དེ འཕག་འཚག ཅི་ལྟར བྱས་ན འང ། ཁྱོ་བོ ས ཁོ་མོ ར གཅར་རྡུང བྱས ཏེ ཁ ནང དུ བུ་ཤ བཙན གྱིས བརྫངས ཏེ བཟའ རུ བཅུག ། ཨུད་པ་ལ འི སེམས ལ སྲིན་པོ མགོ་དགུ ཡིན ཀྱང རང གི ཆུང་མ ར བཙན གྱིས བུ ཤ བཟའ རུ འཇུག་པ ཞིག གང ན ཡོད ། ང ནི ཇི་འདྲ འི བསོད་ནམས མེད་པ འི མི ལ ས་ངན ཞིག རེད ཨང བསམས ཏེ མིག་ཟུང ལས མཆི་མ དབང་མེད དུ བཞུར གྱིན བསྡད ། ཕྱི་ཉིན ། ཁྱོ་བོ ས རང་ཉིད ཀྱི ས བསྒྲུབས་པ འི ཡ་ང ཞིང གདུག་རྩུབ ཆེ་བ འི ལས ལ བཟོད་གསོལ དང འགྱོད་བཤགས བྱས་ན ཡང  ། ཨུད་པ་ལ ས སེམས་རྩ གདོན གྱིས བསླུས་པ འདི་ལྟ་བུ ཞིག གི ཆུང་མ བྱེད་པ ལས ས་ཆ གཞན་ཞིག ཏུ བྲོས ན དགའ སྙམ སྟེ ། ཁྱོ་བོ སྒོ ར སོང་བ དང བསྟུན ནས ཨུད་པ་ལ ཡུལ བཱ་ར་ཎཱ་སི ར བྲོས ། ཨུད་པ་ལ རྙི་རྒྱ ལས ཤོར་བ འི རི་དྭགས ཇི་བཞིན བྲོས་བྲོས་པ་ན ། གྲོང་ཁྱེར བཱ་ར་ཎཱ་སི འི ཉེ་འདབབས ཀྱི སྐྱེད་མོས་ཚལ ཞིག ཏུ བསླེབས བྱུང  ། ཨུད་པ་ལ ལྟོགས་སྐོམ དང ངལ་དུབ ཀྱིས རབ ཏུ མནར་བ ས ལྗོན་གྲིབ ཅིག གི འོག ཏུ བསྡད དེ ངལ་གསོ ཅུང་ཙམ བྱས ། སྐབས་དེ ར ། ཨུད་པ་ལ དང ཐག མི་རིང ས ན སྐྱེས་པ གཞོན་ནུ ཞིག གིས རང་གི ཚེ་ལས་འདས་པ འི བཟའ་ཟླ འི རུས་བུ དུར་སྦས བྱེད་བཞིན མཆིས ། སྐྱེས་པ གཞོན་ནུ དེ ས རུས་བུ དུར་སྦས བྱས་རྗེས རང་གི བཟའ་ཟླ ལ རབ་ཏུ ཆགས ཤིང དུངས་པ འི རྐྱེན གྱིས སེམས་པ སྡུག གིས ཁེངས ཏེ དུར མདུན ན ཙོག་པུ ར བསྡད དེ ངུ་བཞིན མཆིས ། གཞོན་ནུ དེ ས ཨུད་པ་ལ མཐོང རྗེས ངུ མཚམས བཞག ཅིང ཁོ་མོ ར གདོང ཕྱོགས ཏེ “ཁྱོད་རང གང གི ཡིན ། ཁྱོད གཅིག་པུ ས འདི ན ཅི་ཞིག བྱེད ཀྱིན ཡོད།” ཅེས དྲིས ། དེ་ནས ཨུད་པ་ལ གོམ་པ འི འདེགས་འཇོག འཁྱོར་བཞིན ཚུར འོངས ཏེ སྐྱེས་པ གཞོན་ནུ དེ ལ རང་གི གནས་ཚུལ ཐམས་ཅད མ གསང མ་སྦས་པ ར བཤད ། གཞོན་ནུ དེ ས ཀྱང ཨུད་པ་ལ ར རང་གི སྐྱོ་སྡུག རྣམས བརྗོད ཅིང  ། ཁོ་མོ ཁྲིད དེ ཡིད་འོང སྐྱེད་ཚལ དེ རུ སྐྱོ་བསང བྱེད་སྐབས ། གཅིག་ན མེ་ཏོག སྣ་ཚོགས རྣམ་པར བཀྲ ཞིང བྱ་བྱིའུ མང་བོ ས སྐད་སྙན སྒྲོག་པ དང  ། གཉིས་ན ཕན་ཚུན ལ ཤ་ཚ་ཚ དང སྙིང་ཉེ་ཉེ ཡི སྒོ་ནས གཅིག སེམས གཅིག གིས གསོས་པ ར བརྟེན ། འཇིག་རྟེན ཁ་དཔེ ར “གོས ལ རྙིང རྒྱུ དང སྡུག ལ བརྗེད རྒྱུ ཡོད།” ཟེར་བ ལྟར ། རེ་ཞིག རང ཐོག ལ བབས་པ འི སྡུག ཐམས་ཅད བརྗེད་པ ར གྱུར ། ཕོ་མོ འི བརྩེ་དུང ནི གཅིག གིས གཅིག ལ འཐད་པ དང གཅིག གིས གཅིག ལ དུངས་པ ལས འབྱུང་བ ཞིག ཡིན་ནོ །  ། དེ་བས འཇིག་རྟེན ཁ་དཔེ ར “མོ་བྱ མི གྲག ཕོ བྱ གྲག” ཟེར་བ ལྟར སྐྱེས་པ དེ ས ཨུད་པ ལ ར འུ གཉིས ད་དུང ལོ་ན གཞོན་པ ས དེང ཕྱིན གྱི འཚོ་བ ར བསམ་བློ མི གཏང ག་མེད རེད ། འུ་གཉིས ཀྱིས ཁྱིམ་ཐབས བཟུང སྟེ སྐྱིད ཀྱི རྟ་ཕོ ར མཉམ་ཞོན དང  ། སྡུག གི ཁུར་བོ མཉམ་འཁུར བྱས་ན ཅི་འདྲ རེད།” ཅེས དྲིས ། སྐད་ཆ དེ ཨུད་པ་ལ ར མཚོན་ན བསམ་ཐོག ལ རྟ་རྒྱུག་པ ཡིན་པ ས ། ཡིད འཐད་པ འི ཚུལ དུ མགོ་བོ ནང་དུ གུག་གུག ལན་འགའ བྱས ། དངོས་གནས “ལས བསམ་ས ར མི་འགྲོ བསགས་ས ར་འགྲོ” ཟེར་བ ལྟར ། གསར དུ བསྒྲིགས་པ འི བཟའ་ཟླ དེ་གཉིས ཕན་ཚུན མཛའ ཞིང མཐུན་པར འགྲོགས ཏེ སྐྱིད་པ འི འཚོ་བ རོལ་མགོ ཚུགས་པ་ཙམ གྱིས ཁྱོ་བོ ལ ནད ཚབས་ཆེན ཞིག བྱུང ནས ཚེ་ལས་འདས ། ས དེ འི ཡུལ་སྲོལ གོམས་འདྲིས ལ ཁྱོ་བོ ཚེ་ལས འདས་ན དེ འི བཟའ་ཟླ འང ཁྱོ་བོ འི བེམ་པོ དང ལྷན་གཅིག ཏུ གསོན་པོ ར དུར་སྦས བྱེད དགོས་སྟབས ། ཡུལ དེ འི མི་རྣམས ཀྱིས ཨུད་པ་ལ དུར་སྦས བྱ་བ ར གྲ་སྒྲིག བྱས ། ཡུལ་སྲོལ གྱི དབང གིས མི རྣམས ཀྱིས དུར་སྦས བྱ་བ འི ཆོ་ག རྣམས ཡོངས་སུ བསྒྲུབས ཚར རྗེས ། ཨུད་པ་ལ ཡང ཁྱོ་བོ འི བེམ་པོ དང མཉམ དུ དུར་ཁུང དུ བཅུག ། ཉིན དེ འི མཚན་མོ ར ། དུར་རྐུན་འག ས དུར་སློག བྱེད་སྐབས དུར་ཁུང ལས བུད་མེད གསོན་པོ ཞིག མངོན བྱུང ། དང་ཐོག དུར་རྐུན རྣམས དེ ར འཇིགས་ཏེ ཕྱིར ཡང་ཡང བཀྱེད་ན འང  ། ཞིབ ཏུ བལྟས ཚེ བུད་མེད དེ ནི འདོད་ལྡན ཀུན གྱི ཡིད་དབང ཅིག་ཅར དུ འཕྲོག་པ ཞིག འདུག ། དུར་རྐུན དེ་དག ལ རིན་པོ་ཆེ སོགས འཐོབ རྒྱུ ཅི་ཡང མེད་ནའ ང ། འཇིག་རྟེན ན མཐོང དཀོན་པ འི བུད་མེད མཛེས་མ ཞིག རྙེད་པ ས ཀྱང ཡིད་སེམས དགའ ཀྲོག་ཀྲོག ཏུ གྱུར ཅིང ། ཁྱད་པར་དུ དུར་རྐུན གྱི དཔོན་པོ ས མཛེས་མ འདི རང གི ཆུང་མ ར ལེན དགོས སྙམ སྟེ ཡིད་སྤྲོ་བ ས བརྟས་སོ །  ། ཕྱི་ཉིན ། དུར་རྐུན རྣམས ལྷན་ཅིག ཏུ འདུས ཏེ དུར་ཁུང ལས ཐོབ་པ འི བུད་མེད མཛེས་མ དེ་ཉིད དུར་རྐུན་དཔོན་པོ འི ཆུང་མ བཞག སྟེ གཉེན་སྟོན ཀྱང འོས ཤིང འཚམ་པ ཞིག བྱས ། ཨུད་པ་ལ དུར རྐུན གྱི དཔོན་པོ དེ འི བཟའ་ཟླ ར གྱུར རྗེས ། རྒྱུན་དུ རང གཅིག་པུ འདུག དགོས་པ དང  ། དུར་རྐུན་དཔོན་པོ ས སྔར་བཞིན རྐུན་གྲོགས རྣམས བསྡུས ཏེ ཡུལ་ཕྱོགས ངེས་མེད དུ དུར་བསློག ཏུ སོང ། དུར་རྐུན དེ དག གིས ས་སློག རྡོ་སློག བྱས ནས དུར་རྫས བཙལ་བ ས ། བེམ རོ ཡང ཕྱིར་ཕྱུང ནས ཁྱི དང སྤྱང་ཀི སོགས ཀྱིས ཡར་འདྲུད མར་འདྲུད བྱེད་པ རྒྱལ་པོ ས གསན ནས ། དུར་རྐུན དེ་དག ངེས་པར་དུ འཛིན དགོས་པ ར བཀའ་ཕབ་པ་ན ། བློན་པོ རྣམས ཀྱིས དུར་རྐུན དེ་དག འཕྲལ་དུ འཛིན་བཟུང བྱས་པ ར མ་ཟད ། རྐུན་དཔོན ལ སྲོག གི ཉེས་ཆད བཅད དེ ལྔ་བ འི ལམ དུ བརྫངས ། དུར་རྐུན གྱི དཔོན་པོ ལ སྲོག གི ཆད་པ ཕོག རྗེས ། རྐུན་གྲོགས རྣམས ཀྱིས རྐུན་དཔོན གྱི རུས་བུ ཁྱེར ཏེ རྐུན་དཔོན ཚང ལ བསླེབས་པ དང  ། དུར་སྦས ཀྱི ཆོ་ག རྣམས བསྒྲུབས རྗེས ཨུད་པ་ལ ཡང ཁྱོ་བོ འི རུས་བུ དང ལྷན དུ དུར་སྦས བྱས ། ཨུད་པ་ལ དུར་ཁུང ན ཞག་གསུམ ལ བསྡད རྗེས ། ཕོ་བ ལྒལ་ཚིགས ལ འབྱར་བ ལྟ་བུ འི སྤྱང་ལྟོགས འགས ཨུད་པ་ལ འཇུག་ས འི དུར དེ བྲུས ། ཟས ལ རྔམ་པ འི སྤྱང་ལྟོགས དེ་དག གི མིག་ལམ དུ་དུ ར ཁུང ནས མི་གསོན་པོ ཞིག མངོན བྱུང་བ ས འཇིགས་ཡེ་རེ སོང་བ དང མཉམ དུ རང་རང ས ར ཐར་ལོང་སེ བྲོས ། སྤྱང་ལྟོགས ཀྱི ཁ་ལས ཐར་བ འི ཨུད་པ་ལ དུར་ཁུང ལས ཕྱིར བུད་པ དང  ། ཁོ་མོ ས ཚེ་སྔོན་མ ར སྡིག་པ འི ལས ཅི་ཞིག བསགས་པ ཡིན་ནམ ། འཇིགས་པ འི སྡུག་བསྔལ འདི་འདྲ ཞིག མྱངས ཀྱང ད་དུང སྲོག ལ གནོད་པ ཅི་ཡང མེད་པ ར བལྟས་ན ། བདག གིས ད་དུང འཇིག་རྟེན འདི འི སྡུག་བསྔལ ཐམས་ཅད མྱངས མ་ཚར་བ འདྲ སྙམ ནས སེམས་པ སྡུག གིས ཁེངས་སོ ། །ཨུད་པ་ལ འི རྣ་ཐོས སུ ཤཱཀྱ འི རིགས ཀྱི རྒྱལ་སྲས ཤིག མངོན་པར བྱང་ཆུབ ནས མཚན་ལ འང སངས་རྒྱས ཞེས འབོད ཅིང  ། ད་ནི དེ་ལ སྐྱབས སུ སོང་ན དགའ སྙམ་པ འི འདུན་པ འགོག་མེད དུ སྐྱེས་པ ར མ་ཟད ། གོམ་པ འི འདེགས་འཇོག ཀྱང རང་དབང་མེད་པ ར ཕྱོགས དེ ར བསྒྱུར ། ཨུད་པ་ལ རྒྱལ་བུ རྒྱལ་བྱེད ཀྱི ཚལ གྱི ཉེ་ས ར ཕྱིན ཏེ བལྟས་ཙ་ན ། དེ་བཞིན་གཤེགས་པ འི སྐུ་གཟུགས ནི མེ་ཏོག སྡོང་བོ རབ ཏུ རྒྱས་པ ལྟ་བུ འམ ནམ་མཁའ འི སྐར་ཚོགས དབུས ན བཅོ་ལྔ འི དུང ཟླ ཤར་བ ལྟར མཐོང བྱུང ། སྐབས་དེ ར ། སངས་རྒྱས བཅོམ་ལྡན་འདས ཀྱི ཐོགས་པ་མེད་པ འི ཡེ་ཤེས ཀྱིས ཨུད་པ་ལ གདུལ་བ ར བྱ་བ འི དུས ལ བབས་པ མཁྱེན ནས ཐུགས རབ་ཏུ དགྱེས་པ འི ངང་ནས ཡར བཞེངས ཏེ ཨུད་པ་ལ འི མདུན བསུ རུ ཕེབས ། སངས་རྒྱས བཅོམ་ལྡན་འདས སྐུ་དངོས སུ ཨུད་པ་ལ འི གམ དུ ཕེབས་པ་ན ། ཨུད་པ་ལ ར རྒྱབ་གོས མེད་པ ས ངོ་ཚ སྟེ ལག་པ གཉིས ཀྱིས རང་གི ནུ་མ ཟུང བཀབ ནས ཙོག་པུ ར བསྡད ། དེ་ནས སངས་རྒྱས བཅོམ་ལྡན་འདས ཀྱིས ཀུན་དགའ་བོ ལ “ཁྱོད ཀྱི ས ཉམ་ཐག་པ འི བུད་མེད འདི་ལ གོས བྱིན ཅིག” ཅེས བཀའ བསྩལ ། ཀུན་དགའ་བོ ས སངས་རྒྱས བཅོམ་ལྡན་འདས ཀྱི བཀའ་བཞིན དུ གོས ཆ་ཚང ཞིག ཁྱེར འོངས ཏེ ཨུད་པ་ལ ར བྱིན ནས གོན དུ བཅུག ། ཨུད་པ་ལ སངས་རྒྱས ཀྱི གཟི་བྱིན དང བྱང་སེམས ལ དད་པ རབ ཏུ སྐྱེས ཏེ མིག་ཟུང ལས མཆི་མ གོ་རོ་རོ བྱེད་བཞིན སངས་རྒྱས བཅོམ་ལྡན་འདས ཀྱི ཞབས ལ་མགོ བོ ས ཕྱག བཙལ ཅིང ། “བདག ལ ཐུགས་བརྩེ་བ ར དགོངས ནས རབ ཏུ འབྱུང་བ ར གནོངས ཤིག” ཅེས གསོལ་བ ཡང་ནས ཡང་དུ བཏབ ། སངས་རྒྱས བཅོམ་ལྡན་འདས ཀྱིས བརྩེ་བ ཆེན་པོ ས ཀུན་དགའ་བོ ལ “བུད་མེད འདི སྐྱེ་དགུའི་བདག་མོ ལ གཏད དེ རབ ཏུ འབྱུང་བ ར གྱིས ཤིག” ཅེས བཀའ བསྩལ ། ཀུན་དགའ་བོ ས ཨུད་པ་ལ ཁྲིད དེ སྐྱེ་དགུའི་བདག་མོ འི སྐུ་མདུན དུ བཅར ཏེ ཞུས་པ་ན ། དེ ས ཀྱང སངས་རྒྱས བཅོམ་ལྡན་འདས ཀྱི ཐུགས་དགོངས ལྟར ཨུད་པ་ལ རབ་བྱུང བསྒྲུབ ཏུ བཅུག ། དེ་ནས སངས་རྒྱས བཅོམ་ལྡན་འདས ཀྱིས ཨུད་པ་ལ ར བདེན་པ་བཞི འི ཆོས བསྟན་པ དང  ། ཨུད་པ་ལ ས ཀྱང བརྩོན་འགྲུས ཀྱི སྟོབས བསྐྱེད དེ ཧུར་ཐག གིས སྒྲུབ་པ མཛད་པ ས ཚེ་གཅིག ལུས་གཅིག ལ དགྲ་བཅོམ་པ འི གོ་འཕང ཐོབ་པ ར གྱུར ཏོ །  ། ། ། 