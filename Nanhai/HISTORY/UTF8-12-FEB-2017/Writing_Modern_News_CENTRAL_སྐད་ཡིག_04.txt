 སྟོན་དུས ཀྱི གླིང་ག སྙན་བཟང གཡུང་དྲུང ཚེ་རིང  ། དེ་རིང བདག ལ གློ་བུར ཉིད དུ སྐྱོ་གདུང དྲག་པོ-ས རབ ཏུ མནར་བ ཡིད ཀྱིས མ་བཟོད གླིང་ག ཞིག ཏུ དབུགས་རིང འབྱིན་པ-ར ཕྱིན་པ-འི ཚེ །  ། སྟོན གྱི རླུང་བུ-ས ཆེ-ར སྐྱེས ལྗོན་པ-འི ཡལ་ག-ར མཛེས་པ-འི དམར་སེར མདངས་ལྡན ལོ་མ-འི ཕུང་པོ དལ་བུ-ར སྤྲུགས་པ-ས ཉིལ་ཉིལ ས ལ ཟགས་པ-ར རྩོམ །  ། ཆུ ཡི ངོགས སུ དལ་བུ-ར གཤེགས་པ-འི ངང མོ-འི རྗེས སུ གཤོག་རྩལ གཉོམ་པ-འི ངང་ཕྲུག དག ནི ཕྲེང་བ-ར བསྒྲིག ནས རྩོལ་བ ཆེན་པོ-ས དལ གྱིས བགྲོད །  ། ལྡེམ་མྱུར ཆེ་བ-འི ཐང་ལི འགའ ཡིས ས ལ ལྷུང་བ-འི ཤིང་འབྲས འཁུར བཞིན སྐྲག་པ-འི ཉམས ཀྱི འཇིགས་པ དང བཅས མིག གཉིས ཧྲིག་ཧྲིག གཡོ་བ མཐོང  །  ། ཤིན་ཏུ སྐྱོ་བ-འི སྦྲང་མ ཞིག གིས རྙིད་པ-ར གྱུར་པ-འི ཉི་ཧོང རྒྱ་སེ-འི ཟེའུ་འབྲུ-འི ཕོན་པོ-ར དྲག ཏུ འཐམ ནས ཟ་ཟི-འི གདུང་དབྱངས སྒྲོག་པ-ར བྱེད །  ། རི་དྭགས ཤྭ་བ མ་སྨད གཉིས ནི ད་དུང མི ཡི དྲི ལ མ ལོབས འདྲོགས་པ-འི ཟོལ གྱིས མགོ་བོ འདེགས བཞིན འཇིགས་པ ཞིག ལ སྒུག དང མཚུངས །  ། རབ ཏུ གདུངས གྱུར གྲོག་མ-འི སྡེ ཞིག བདེ་བ-འི ཆེད དུ གང་ས-ར རྒྱུག ཀྱང དམིགས་པ མ་རྙེད ལུས་ཟུངས ཟད་པ-ས འཆི་བ-འི གནས ལ ཐག མི་རིང  །  ། རྒས ཤིང འཁོགས་པ-འི ཉམ་ཐག རྒད་པོ འཁར་བ-ར བསྙེས ཏེ སྟེགས་བུ-ར སྡོད ཅིང ཁེར་ལབ རྒྱག བཞིན ངུ་མ་དགོད ཀྱིས ལས ཀྱི རྒྱལ་མོ-ར ལེ་བདའ གཏོང  །  ། ལྗོན་པ-འི རྩེ ནས ཤིང་འབྲས ལྷུང་བ-འི སྒྲ ལ འཇིགས་པ-འི རི་བོང སྐོར ཞིག སྲོག་བསྡོས བྱེད་པ-ར ཤིན་ཏུ སྐྲག ནས ཁུང་བུ ཆུང་ངུ ར འཚང་ཁ རྒྱག  ། ཁེ་ཉིན བབས་པ-འི ཆར་ཆུ-ས ཡིན ནམ ཤ་མོ སུལ་ཅན དཀར་སེར སྐོར ཞིག སྤང དང ནགས སུ སྐྱེས་པ-ར འདུག ཀྱང ལ་ལ རྙིད ཅིང ལ་ལ གསོན །  ། དབྱར་དགུན གང དུ འགྱུར་ལྡོག མེད་པ-འི ཤུག་སྡོང ཚོགས ཀྱིས སྡོང་ལོ སེར ཞིང ལོ་མ དམར་པོ-འི ལྗོན་པ-འི གསེང ན སྔོ་ལྗང ལང་ཚོ-འི རྣམ་འགྱུར སྟོན །  ། སྡོང་ལོ དག གིས བཀབ་པ-ར གྱུར་པ-འི ལམ་ཕྲན ཟུར དུ མེ་ཏོག རྐང་གཅིག སྐྱེ་བོ ཡིད ཀྱི འདོད་པ འཕེལ་བ-ར བཞད་པ-འི བཀྲག་མདངས སྙིང་དུ་སྡུག  ། ཤིན་ཏུ སྲེད་པ-འི འདོད་ལྡན གཞོན་ནུ-ས སྒེག ཅིང སྙེམས་པ-འི གཞོན་ནུ་མ ཞིག པང དུ བཟུང སྟེ མགྲིན་པ-ར འཁྱུད ཅིང འོ སོགས འདོད་པ-འི གནས ལ རོལ །  ། དབྱར་དུས ཕ་གི-འི ལྗོན་རྩེ ར གནས་པ-འི བྱ་ཁྱུ དག གིས གནས་སྐབས བདེ་བ-འི ཡུལ ཞིག འཚོལ་ཆེད རྒྱང་རིང གནས ལ གཤོག་པ བརྐྱངས ནས འཕུར་བ-ར དེངས །  ། ལུས་པོ དྲང ཞིང ཞལ་ཁྱིམ མཛེས་པ-འི བགྲེས་མོ དེ ཡིས ཁྱུ་གུ ཞིག ལ ཧ་ཅང གཅེས་པ-འི མིང གིས འབོད ཀྱིན ས ཡི སྡོང་ལོ བསྒུལ བཞིན འགྲོ  ། དེ ཚེ ཤར གྱི འཐོར་སྤྲིན ལེབ་མོ ལྷོ རུ རྒྱུ་བ-འི སྤྲིན་པ-ར འདྲེས་པ-ས སྟོང་བ-འི ནམ་མཁའ དལ་བ དལ་བུ-ར ཆར་སྤྲིན ནག་པོ-ས གཡོག་པ-ར གྱུར །  ། སྨུག་པ ཞིག ཀྱང གློ་བུར ཉིད དུ ཆར གྱིས བརླན ལ ཉེ བར འགྱུར་བ-འི གླིང་ག-ར འཐིབས་པ-ས ཕྱི་རོལ ཡུལ་ལྗོངས མིག སྟོང སྤྲུལ ཀྱང མཐོང རེ བྲལ །  ། ༢༠༡༥ལོ-འི ཟླ ༡༠པ-འི ཚེས ༢༣ཉིན ། མཚོ་འགྲམ གྱི མཚན་མོ ། དགོང་ཁ-འི ཉི་མ ནུབ་རི ར དཔྱངས་པ-ས རི་ལུང ཁང་ཁྱིམ དལ་བ-འི འགྲོས ཀྱིས རབ་རིབ མུན་པ-འི ཀློང དུ ཉལ །  ། ཟླ་བ-འི འོད་སྣང མཚོ་འགྲམ ལ ཕོག གྲོང་ཁྱེར གཟུགས་བརྙན ཆུ ཡི ངོས སུ གཉེར་མ ཤིག་ཤིག འདར ཞིང འགུལ །  ། སྲང་ལམ ཉུལ་བ-འི མི་ཚོགས དག ཀྱང ཁྱིམ དུ ལོག་པ-ས ལྷིང་འཇགས རིང་མོ རྒྱང ནས རྒྱང ལ འཕྲེད དུ བསྲིངས །  ། གློ་བུར ཡེ་ཤུ-འི ལྷ་ཁང ཅོང་སྒྲ སྙན་པ-འི ཟོལ གྱིས གཅིག་འཕྲོ ར གཅིག ཏུ ལྷང་ལྷང ཐེངས འགའ གྲག་པ-འི ཚེ །  ། ཉ་པ དག གིས གྲུ་ཐག གློད དེ རེ་སྙེག དང བཅས རྒྱ་མཚོ-འི ཀློང དུ འཕྱོ ཞིང ཉུལ བཞིན ཡོམ་ཡོམ བགྲོད །  ། ཨེ་མ སྟོན་ཁ-འི མཚན་མོ བསིལ་བ-ས རླུང་བུ འཇམ་པོ-ས ཟིལ་བ ཁྲོམ་ཁྲོམ ཆུ ཡི པད མོ གཡོ སྙམ བྱེད །  ། དེ ཚེ ང ཡིས རྒུན་ཆང དམར་པོ མགྲོན་པོ-ར བཏེགས ཤིང དགོད་སྒྲ རེ་རེ སྙན་པ-འི ངག གི ཟོལ གྱིས བབས །  ། རེ་ཞིག བོད ཀྱི བདེ་སྡུག གླེང་བ-ས སྐྱོ་སྣང འཕྱུར་བ-འི ན་ཟུག མེ ཡིས སྙིང་ཁུང བསྲེགས་པ-འི ཚོར་བ བརྡོལ །  ། གོས་རྐྱང གསེང ན འོ་འཛིན འདར་བ-འི གཞོན་ནུ་མ ཡིས སྙན་ངག གྱེར་པ སེམས་རྩ འཁོལ་བ-འི གྲོགས སུ གྱུར །  ། ད་དུང ཤར དང ནུབ ཀྱི སྲོལ་རྒྱུན ཕན་ཚུན གཏམ དུ ཡང་ཡང བཤད་པ-ས དགའ་སྤྲོ སྣང་བ-འི སྤྲིན་དཀར ལྡང  །  ། མཚན་གུང ཡོལ་བ-ས མགྲོན་པོ ལོག་མཚམས ཅི་འདི མེད་པ-ར སེམས ཀྱི རྟ་ཕོ ཕྱིར དྲན ཀློང དུ བརྒྱུགས་པ-འི ཚེ །  ། མཚན་མོ-ར འཕུར་བ-འི སྒྲོན་འབུ སྐོར ཞིག སྒུག་བཟོད མེད་པ-ར གློག ལ ལྕེབས་པ-འི ངང་ཚུལ མཐོང་བ-ས ཤིན་ཏུ སྐྱོ །  ། ག་ཤེད ཅིག ཏུ འདོད་ལྡན སྐྱེས་བུ-འི ཤུགས དང ལྷན་ལྡེམ བུད་མེད ཅིག གི ཆགས་པ-འི སྐད ཀྱང རྣ་བ-ར འཛུལ །  ། འོན་ཀྱང བར་སྣང སྤྲིན ནག འཁྱོམས་པ-ས གློག་དམར དང བཅས འབྲུག གི སྒྲ ཡིས མཚན་མོ-འི ཟ་ཟི མནན་པ-ར བྱས །  ། ནམ་མཁ-འི རུམ ནས བཞུར་བ-འི ཆར དང སེར་བ ནག་པོ མཚམས མི་ཆད་པ-ར ཤག་ཤག དྲག ཏུ བྱོ གྱུར་པ-ས །  ། བརྩེ་བ འཁྱིལ་བ-འི མལ་ས དྲོན་མོ-ར དལ་བུ-ར འཛུལ ཀྱང ཅི་ཞིག བརྗེད་པ-འི སྟོང སྣང་ཞིག གིས སེམས་པ གཟིར །  ། དེ་བ-ས འོག་འགྱུ-འི རྟོག་པ སྤྱད དེ ཚིག་ཕྲེང འདི་དག ཤར་མར བྲིས ཀྱང ད་དུང སྙིང་ཁ ལྡིང་བ ཅི །  ། ༢༠༡༦/༩/༡༧ མཚན་མོ-ར ། 