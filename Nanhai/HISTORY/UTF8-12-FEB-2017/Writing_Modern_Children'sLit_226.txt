༡༨ འབའ་འབའ་ལུ་གུ གནའ་སྔ་མོ ཞིག ལ ས་ཆ ཞིག་ན མ་མོ ཞིག ཡོད ལ ། ཉིན་ཞིག མ་མོ ས ལུ་གུ ཞིག བཙས ། དེ་ནས མ་མོ ས ལུ་གུ ལ ང རྩྭ འཐུ རུ འགྲོ ། སོང ཤུལ ནས ཁྱེད ཀྱིས རྒྱུས་མེད ལ སྒོ འབྱེད མི་རུང ཞེས གདམས རྗེས མ་མོ ས སླེ་བོ རྒྱབ ལ འཁུར ནས རྩྭ འཐུ རུ སོང་བ རེད ། ཤུལ ནས སྤྱང་ཀི ས མ་མོ ཁྱིམ དུ མེད་པ ཤེས ཏེ ། མ་མོ ཚང གི སྒོ་ཁ ར ཡོང ནས འབའ་འབའ་ལུ་གུ ཨ་མ ར སྒོ་ཕྱེ ཞེས བོས་པ་ན ། ལུ་གུ ས ང འི ཨ་མ ཁྱོད ལྟ་བུ ཞིག མིན ། ས་དཀར ནང གི དཀར་རིལ ཞིག ཡིན ་ཞེས ལན བཏབ ། སྤྱང་ཀི ས་དཀར ནང དུ སོང ནས འགྱེལ ལོག ཅིག བྱས རྗེས ཕྱིར ཡོང ནས ། ཡང འབའ་འབའ་ལུ་གུ ཨ་མ ར སྒོ ཕྱེ ཟེར ། ཡང ལུ་གུ ས ང འི ཨ་མ ཁྱོད ལྟ་བུ ཞིག མིན ། ང འི ཨ་མ ས་ནག ནང གི ནག་རིལ ཞིག ཡིན ཞེས ལན བཏབ་པ ས ། ཡང སྤྱང་ཀི ས་ནག ནང དུ སོང ནས འགྱེལ ལོག ཅིག བྱས རྗེས ། ཕྱིར ཡོང ནས འབའ་འབའ་ལུ་གུ ཨ་མ ར སྒོ ཕྱེ ཞེས བཤད ། ལུ་གུ ས ང འི ཨ་མ ཁྱོད ལྟ་བུ ཞིག མིན ། ང འི ཨ་མ ས དམར ནང གི དམར་རིལ ཞིག ཡིན ་ཟེར ། ཡང སྤྱང་ཀི ས་དམར ནང དུ སོང ནས འགྱེལ ལོག ཅིག བྱས རྗེས ཕྱིར ཡོང ནས ། འབའ་འབའ་ལུ་གུ ཨ་མ ར སྒོ ཕྱེ ཞེས བཤད་པ ས ། འབའ་འབའ་ལུ་གུ ས ད་ཐེངས སྒོ འབྱེད དགོས བསམ ནས སྒོ ཕྱེ རྗེས ། ལུ་གུ བྲེ ཡི འོག ཏུ འཛུལ ནས བསྡད ། དེ་ནས སྤྱང་ཀི ས འབའ་འབའ་ལུ་གུ ཞེས ཐེངས མང་པོ བོས ཀྱང ཁོ ས ཁ མ་གྲགས་པ ར བསྡད་པ་ན ། སྤྱང་ཀི ཚུར འོང ནས བྲེ ཨོང་སྟེགས སུ བཞག སྟེ འོག་དྲི ཞིག བཏང་བ ས ། ལུ་གུ ས བྲེ་འོག ནས སྤྱང་ཀི གཡག་སྐྱ ཞེས སྡིགས་དམོད བྱས ། སྤྱང་ཀི ས འོ ། ང ས ཡུན་རིང དུ ཁྱེད བཙལ ནས མ་རྙེད་པ ར བསྡད ཡོད ། ཁྱེད་རང འདི་ན ཡོད དམ ཟེར ཞོར དུ སྤྱང་ཀི ས ལུ་གུ བཟའ་བ ར བརྩམས་པ འི ཚེ མ་མོ ཡང འབའ བཞིན ཕྱིར ཡོང་བ ཐོས་པ ས ། སྤྱང་ཀི དེ་མ་ཐག ཏུ སྒོ ཕྱིར བྲོས ། མ་མོ ས རྩྭ སླེ་བོ གང རྒྱབ ལ འཁུར ནས ཕྱིར རང་ཁྱིམ གྱི སྒོ་ཁ ར ཐོན ཏེ འབའ་འབའ་ལུ་གུ ཨ་མ ར སྒོ ཕྱེས ཞེས ཟེར་བ་ན ། འབའ་འབའ་ལུ་གུ འོང ནས ཨ་མ ལ སྒོ ཕྱེས ཤིང སྤྱང་ཀི ནང དུ འོངས་ཚུལ ལབ་པ ས ། མ་མོ ས ང ས ཁྱེད ལ ང འགྲོ་བ འི དུས སྤྱང་ཀི ཡོང་ན སྒོ འབྱེད མི་རུང ཞེས གསལ་བོ བཤད ཡོད མོད ། ཁྱེད ཀྱིས སུ ཡིན ངོ མ་ཤེས བར སྒོ ཕྱེ་བ ས མཇུག་འབྲས འདི་འདྲ བྱུང་བ རེད ་ཅེས ངུ་འབོད དང འཁང་ར བྱས ཤིང  ། མ་མོ ས ད་ནི འུ གཉིས ཀྱིས སྤྱང་ཀི གསོད་པ འི ཐབས ཤིག འཐེན དགོས ཞེས ཐབས ཅི ཡོད ལ བསམ་བློ བཏང  ། དེ་ནས མ་མོ མ་བུ གཉིས ཀྱིས ས་དོང ཆེན་པོ གཉིས བརྐོས རྗེས གཅིག ཏུ མེ གང བཞག གཅིག ཏུ ས མང་བོ བཏབ ། ས་དུང གཅིག གི སྟེང དུ གདན་དཀར ཞིག བཏིང  ། ཅིག ཤོས ཀྱི ཁ ར གདན་དམར ཞིག བཏིང ནས བཞག དེ འི གམ དུ ཅོག་ཙེ ཞིག བཞག ནས སྤྱང་ཀི མགྲོན དུ བསུ་བ འི གྲ་སྒྲིག བྱས ཚར རྗེས ། མ་མོ ས འབའ་འབའ་ལུ་གུ དེ་རིང འུ་གཉིས ཀྱིས སྤྱང་ཀི འདི ངན་གསོད ཅིག བྱེད ཅེས བཤད དེ འབའ་འབའ་ལུ་གུ འི མགོ མགྲོན་འབོད དུ བཏང ཞིང  ། རང གིས ཟས གཡོ་སྐོལ བྱེད་བཞིན བསྡད ། དེ་ནས འབའ་འབའ་ལུ་གུ སྤྱང་ཀི་ཚང ལ སོང ནས ཨ་ཁུ སྤྱང་ཀི་ལགས ། ངེད་ཚང གི ཨ་མ ས ཁྱོད ངེད་ཚང ལ ནངས་ཇ འཐུང དུ འབོད བཞིན འདུག ཅེས བཤད་པ་ན ། སྤྱང་ཀི ས ང དེ་རིང ཧ་ཅང རྒྱགས ཡོད་པ འི ང མི ཡོང ཟེར ། དེ་ནས ཡང ལུ་གུ ས ང འི ཨ་མ ས ཁྱོད ངེས་པར དུ མགྲོན དུ ཡོང དགོས ཟེར ཞེས ནན གྱིས བོས་པ་ན ། སྤྱང་ཀི ས དེས་ན འགྲོ་ན་འགྲོ ཞེས ཟེར བཞིན མ་མོ་ཚང ལ ཡོང  ། དེ་ནས ལུ་གུ ས ཨ་ཁུ སྤྱང་ཀི ཁྱེད་རང གདན་དཀར ཐོག ཏུ བཞུགས སམ གདན་དམར ཐོག ཏུ བཞུགས ཞེས དྲིས་པ ར ། སྤྱང་ཀི ས ང་རང གདན་དམར ཐོག ཏུ འདུག ཟེར བཞིན གདན་དམར སྟེང དུ བསྡད་པ ས སྤྱང་ཀི དོང ནང དུ ལྷུང  ། སྐབས དེ ར མ་མོ མ་བུ གཉིས ཀྱིས སྤྱང་ཀི འི ཐོག ཏུ མེ བཏབ ནས སྤྱང་ཀི བསད ། དུས དེ་ནས་བཟུང མ་མོ མ་བུ གཉིས ཀྱིས འཚོ་བ སྐྱིད་པོ རོལ ནས བསྡད་པ རེད ། 