བློན་པོ་མགར གྱིས ཐང་རྒྱལ ནས གཉེན་སློང་བ འི གཏམ་རྒྱུད ། སྤྱི་ལོ དུས་རབས བདུན་པ འི སྟོད ཀྱི ཆར བོད ཀྱི རྒྱལ་པོ སྲོང་བཙན་སྒམ་པོ སྲིད ལ འཁོད རྗེས ། ཁོང གི ས རྒྱལ་སྲིད ལུགས་བཞིན བསྐྱངས ནས རྒྱལ་ཁམས བདེ རུ བཀོད་པ འི ཞོར དུ ། བོད་ཕྲུག མཛངས་མི མང་བོ རྒྱ་གར སོགས ཡུལ་གྲུ གཞན ལ མངགས ནས ཕུལ་དུ་བྱུང་བ འི ལག་རྩལ སྣ་མང སྦྱངས སུ བཅུག་པ དང རྒྱལ་ཁབ གཞན་དག བར་ལ འང མཛའ་མཐུན གྱི འབྲེལ་བ དམ་པོ བཙུགས ། བློན་ཆེན མགར་སྟོང་བཙན རྒྱ་ནག མཁར་སྒོ ར ཕེབས་དུས ། རྒྱལ་ཁབ གཞན་དག གི ཕོ་ཉ རྣམས སྔ་མོ ནས སླེབས འདུག ལ ། ལྕགས་རི འི ཕྱི་ནང ཀུན་ཏུ རྒྱ་བཟའ འུན་ཤིང་ཀོང་ཇོ རྒྱལ་ཁབ གང་ཞིག ལ བག་མ ར བརྫང རྒྱུ ཡིན་མིན གྱི ལབ་གླེང གིས ཁེངས འདུག ལ་ལས འབྱོར་བ འི དཔལ དང ལྡན་པ འི སྟག་གཟིག་ནོར་གྱི རྒྱལ་ཁབ ལ རྫོང་བ ར སེམས་པ དང ། ཁ་ཅིག གིས དམ་པའི་ཆོས ཀྱི འབྱུང་གནས རྒྱ་གར་འཕགས་པའི ཡུལ དུ རྫོང་བ ར འདོད་པ ལས གངས་ཅན བོད ཀྱི ལྗོངས སུ རྫོང སྲིད་པ སུ ཞིག གི ཡིད་ལ འང འཆར མ་མྱོང ། རྒྱུ་མཚན ནི ཐང་བོད བར དུ ཉེ་སྔོན གཡུལ བཤམ མ་ཐག་པ ས སོ །  ། བློན་ཆེན མགར་སྟོང་བཙན ནི བློ་རིག གྲིམ ཞིང དཔའ་སྟོབས འགྲན་ཟླ མེད་པ ཞིག ཡིན་ན འང ། ཡིད་སེམས རྟབ་རྟབ་པོ འི ངང་ནས བསམ་གཞིགས གནང་བཞིན གོང་མ་ཐེ་ཙུང གི གསེར་ཞལ མཇལ བར བསྒུགས ནས བསྡད ། ཉིན་འགའ འི རྗེས སུ གོང་མ་ཐེ་ཙུང གིས གཉེན་སློང་བ འི རྒྱལ་ཁབ སོ་སོ འི ཕོ་ཉར ཞལ་མཇལ གནང །  ། བོད ཀྱི ཕོ་ཉ ས ཞུ་བ འབུལ་བ འི དུས ལ བབས་པ་ན ། མགར གྱི བློ་རིག གྲིམ་པ འི ངང ནས ། “བོད ཀྱི བློན་ཆེན མགར་སྟོང་བཙན ཡུལ་སྲུང གིས གོང་མ་ཐེ་ཙུང ལགས ཀྱི གསེར་ཞལ མཇལ བྱུང ། ཕྲན གྱིས བོད་རྗེ སྲོང་བཙན་སྒམ་པོ འི བཀའ སྤྱི་བོ ར མནོས ནས ཆེད དུ སྲས་མོ འུན་ཤིང་ཀོང་ཇོ བསུ་བ ར ཕེབས་པ ལགས།” ཞེས ཞུས ། ཐང་ཐེ་ཙུང གིས གསེར་ཁྲི འི སྟེང ནས གོང གི སྐད་ཆ དེ ཐོས་མ་ཐག ཧ་ལས་པ ར གྱུར ལ ། བློན་ཆེན རྣམས དང རྒྱལ་ཁབ སོ་སོ འི ཕོ་ཉ དག ཀྱང ཤིན་ཏུ ཡ་མཚན་པ ར གྱུར ། བློན་ཆེན ཝེ་ཀྲིན གྱིས སེམས་གཏིང ནས མགར གྱི སྨྲ་བརྗོད དང བློ་རིག ལ ཡི་རང བྱེད་བཞིན ། “གོང་མ ས སྔ་མོ ནས སྲས་མོ འུན་ཤིང བོད ལ བརྫང འདོད ཡོད མོད ། འོན་ཀྱང རྒྱལ་ཁབ སོ་སོ འི གཉེན་སློང་བ འི ཕོ་ཉ རྣམས ཀྱིས འགྲན་རྩོད བྱེད་བཞིན འདུག་པ ས གོང་མ ཐེ ཙུང ལ འང རེ་ཞིག བྱ་ཐབས ཟད་སོང།” ཟེར ། སྐད་ཆ འི མཇུག་མ རྫོགས གོང ལ ཕོ་ཉ རྣམས ཀྱིས གཅིག་རྗེས་གཉིས་མཐུད དུ འུར་བརྒྱབ ནས ། རང་རང གི རྒྱལ་ཁབ འབྱོར་ཕྱུག ལྡན་ཚུལ དང མངའ་ཐང ཆེ་ཚུལ བཤད །  ། ཡུན་ཙམ་ལ འུད་བརྗོད བྱས ཀྱང མཇུག་འབྲས ཅི་ཡང མ་ཐོབ་པ ས ། ཐང་ཐེ ཙུང གིས “ཕོ་ཉ དག གིས ཉོན དང ། ཁྱེད་ཅག གིས བཤད མཚམས འཇོག་པ ར ཞུ ། རྒྱལ་ཁབ སོ་སོ ར རང་རང གི དགེ་མཚན རེ ཡོད མོད ཀྱང ། བདག ལ སྲས་མོ གཅིག ལས མེད་པ ས ། ཁྱེད ཕོ་ཉ རྣམས ཀྱི ཁྲོད ནས སུ འི རིག་པ་རྣོ་ན དེ ས གདན་འདྲེན ཞུ་བ ར འཚལ།” ཟེར ། ཚང་མ ས རྣ་བ བླགས ནས གོང་མ འི བཀའ ལ ཉན ཅིང ། མགར་སྟོང་བཙན ཡུལ་སྲུང སྤྲོ་བ ས མྱོས ནས ཟུར ཞིག དུ བཞེངས འདུག གོང་མ ཐེ་ཙུང གིས རང་གི བློན་ཆེན རྣམས བོས ནས ཚིག ཤབ་ཤུབ འགའ སྨྲས ། “ཕོ་ཉ ཚོ ། དེ་རིང ནས བཟུང སྟེ བློ་རིག འགྲན་པ འི མགོ བཟུང་བ ཡིན་པ ས ། ཚང་མ ས མཁྱེན་པ ར མཛོད།” ཟེར ། བློ་རིག འགྲན་པ འི ཐབས དང་པོ ནི ། བླ་གཡུ ཕུབ ཙམ་པ དཀྱིལ དང མཐའ ན མིག རེ ཡོད་པ ཞིག ལ དར་ཡུག ཅིག ཚུད དུ བཅུག མགར་སྟོང་བཙན གྱིས རྒྱལ་ཁབ མང་ཆེ་བ ཞིག གི ཕོ་ཉ ས ཧུར་ཐག གིས དར་ཡུག རྒྱུན་གྲབས མཛད ཀྱང དེ ར ཚུད མ་ནུས་པ མཐོང་བ ས རང་དབང མེད་པ ར སེམས་སྡུག མཛད ། ཁོང གིས བློ་རིག རྩལ སྤྲུགས ཀྱིས ཐབས་བཀོད བཅུ ལྷག བཀོལ ཡང ངལ་བ འབྲས མེད་དུ གྱུར་བ ས ། དཔྲལ་ངོས རུ སྔ་མོ ནས རྔུལ་ཆུ འི དོག་པ འཛུམ བྱུང ། ནམ་ཟླ ཚ་གདུག ཆེ ཞིང མཁའ རུ སྤྲིན་ནག འཁྲིགས ནས ཆར འབབ ལ ཉེ ། མགར་སྟོང་བཙན གྱི ཐུགས འདང ཞིབ་ཕྲ གནང་བཞིན ཆབ་གསང ལ འགྲོ་བ ར ཁ་གཡར ནས སྒོ ཕྱིར་ཕེབས ། ཁོང་ཉིད སྡོང་ཆེན ཞིག གི རྩ ནས ཕར་འགྲོ ཚུར་འོང བགྱིད སྐབས ། གློ་བུར དུ གྲོག་མ ཞིག སྡོང་སྟེང དུ འགོས ཤིང ཡུད་ཙམ ལ སྡོང་ཤུན གྱི སྲུབ་ཀ ར འཛུལ་བ དང ། ཅུང་ཙམ འགོར རྗེས སྤྲུལ སྒྱུར གྱི ཚུལ དུ ཕྱིར ཐོན བྱུང ། མགར་སྟོང་བཙན གྱིས སྣང་ཚུལ དེ མཐོང་བ དང སྤྲོ་བ འབུམ གྱིས མྱོས ཤིང དབུ་འཕང མཁའ རུ བཏེགས ནས “གནམ་སྐྱོང་གོང་མ རྒྱལ་པོ ས མཁྱེན ། གནམ་སྐྱོང་གོང་མ རྒྱལ་པོས མཁྱེན ། འདི་ནི བོད མགོ་ནག ཡོངས ཀྱི བསོད་ནམས རེད།” ཅེས གསུངས ། ཁོང གིས གྲོག་མ ཞིག བཟུང ནས བྲེལ་སྟབས ཀྱིས ཕྱིར ཕོ་བྲང དུ ཕེབས ཏེ བླ་གཡུ ཕྱག ཏུ བསྣམས ཤིང ། གྲོག་མ འི སྐེད་པ ར རྟ་རྔ ཉག་མ གཅིག དཀྲིས ནས གཡུ་མིག ཏུ བཏང ། གྲོག་མ ནག་རིལ གྱི རྟ་རྔ ཉག་མ དེ དྲུད ནས རིམ་བཞིན གཡུ་མིག གི བང་རིམ རེ་རེ བརྒྱུད ནས དཀྱིལ་ཙམ་ལ སླེབས རྗེས ། དུས་ཡུན རིང་བོ ཞིག ལ གྲག འགུལ ཅི ཡང མེད་པ ར ལུས ། མི ལ་ལ ས ཀུ་རེ འི ཚུལ དུ “ལྟོས དང ། བློན་ཆེན་མགར གྱི གཡུལ་ཐབས བཟང་བོ ཕམ ཐལ།” ཟེར ། “གཡུལ ཕམ ཐལ ། གཡུལ་ངོ ར མ་ཞུགས་པ ར གཡུལ ལས ཕམ་པ འི དཔེ སྲིད དམ ། ཁོ་རང ཐང་ཆད ནས ངལ་གསོ་བ དང ། ཇ བསྐོལ ནས སྐོམ སེལ རྗེས གོམ་སྟབས བརྗིད་པོ འི ངང་ནས སླེབས ངེས ཡིན།” ཞེས མགར་སྟོང་བཙན གྱིས དགོད་བྲོ་བ འི ཕྱག་བརྡ སྟོན་བཞིན བཤད ། མགར་སྟོང་བཙན གྱིས གཡུ མིག ལ ཞལ གཏད དེ ཕུ ཡང་མོ ཞིག བཏབ་པ ན ། གྲོག་མ ས གུག་ཀྱོག རེ་རེ བརྒྱུད ནས བླ་གཡུ འི ཁུང་སྣེ ནས ཕྱིར བུད ། མགར གྱིས གྲོང་མ འི སྐེད་པ ནས རྟ་རྔ གྲོལ ཏེ སྣེ་མོ ར དར་སྐུད བཏགས རྗེས ། ལྷོད་ཆ ལྡན་པ འི ངང་ནས འཐེན་པ ན དར་སྐུད གཞི་ནས བླ་གཡུ འི ཁུང་བུ ར རྒྱུན ། རྒྱ་ནག གི བློན་ཆེན རྣམས ཀྱིས “ཡག་པོ འདུག” ཅེས སྐད ཅོ ར ཡང་ཡང བརྒྱབས ། བློ་རིག འགྲན་པ འི ཐབས གཉིས་པ ནི ། རྒོད་མ བརྒྱ དང རྟེའུ བརྒྱ སོ་སོ ར མ་བུ ངོས་འཛིན དུ བཅུག འགྲན་ཐབས གཉིས་པ བསྒྲགས རྗེས ། ཕོ་ཉ རྣམས ཀྱིས རང་རང གི རྒྱལ་ཁབ ལ ཕྱག་རྗེས འབུལ་བ ར བསམས ནས ། མང་ཆེ་བ ས ཐབས་བཀོད རེ རྙེད བྱུང ། ཕོ་ཉ ལ་ལས ཁ་དོག གི སྟེང ནས མ་བུ དགར་བ ཡིན ཏེ ། རྟེའུ་ཕྲུག སྐྱང་སྐྱང ལ རྒོད་མ སྐྱང་སྐྱང དང ། རྟེའུ་ཕྲུག ནག་པོ ལ རྒོད་མ ནག་པོ བསྟན ནས ཕྱོགས་གཅིག ཏུ དེད རུང ། རྒོད་མ ས སྣ་ཕུ བརྒྱབས ནས རྒྱང ལ བྱེར ། ཕོ་ཉ རྣམས ཀྱིས ནུས་ཤུགས རྩལ སྤྲུགས ཀྱིས ཐབས་བཀོད སྣ་ཚོགས བཏོན རུང ། རྒོད་མ རྣམས རྒོད་མ འི ས དང རྟེའུ་ཕྲུག རྣམས རྟེའུ་ཕྲུག གི གནས་སུ འཁྲུགས འདུག ཕོ་ཉ ལ་ལས ད་དུང བློ ལ མི་ཤོང་བ འི ཐབས གང་མང བཏོན རུང གཅིག ཀྱང མ་གྲུབ་པ ས ། ཉིན་གང བོར བརྩོན ཡང འབྲས་བུ ཅི་ཡང མ་ཐོབ ། བོད ཀྱི རེས ལ བབས་པ ན ། བློན་ཆེན མགར གྱིས ནང་བློན གུང་སྟོན ལ གསང་སྟབས ཀྱིས “དེ་རིང ཁྱོད ཞུགས ནས ཚོད་ལྟ ཞིག བྱོས དང ། ཐོག་མར རྟ་རྫི ལ རྔན་པ ཞིག སྤྲད ནས སང་ཉིན རྟེའུ ཕྲུག རྣམས ལ འོ་མ ནུ རུ མི་འཇུག་པ ར ཞུས།” ཞེས གདམས ། ཕྱི་ཉིན ལྟ་སྐུལ ནས འགྲན་མགོ རྩོམ རྒྱུ ཡིན་ཚུལ སྒྲགས མ་ཐག བློན་ཆེན་མགར གྱིས ཕུ་རུང སྐེད་པ ར བཅིངས ནས རྟེའུ་ཕྲུག དང རྒོད་མ གཉིས ཀྱི རྟ་ར སོ་སོ འི སྒོ་ཕྱེ རུ བཅུག ཕྱོགས གཉིས ཀྱི སྒོ ཕྱེས་པ་ན ། ཞག གང་བོ ར ལྟོགས་སྐོམ གྱིས མནར་བ འི རྟེའུ་ཕྲུག རྣམས སྨྱོ་ནད ཐེབས་པ བཞིན མཆོང ཐེངས་གཅིག གིས རང་རང གི ཨ་མ འི དྲུང རྟོལ ནས ནུ་མ ནུས་པ དང ། རྒོད་མ རྣམས ཀྱིས ཀྱང ནུ་མ སྦས་པ ར མ་བཟོད ནས ཧོམ གྱིས བརྒྱུགས ནས རྟེའུ་ཕྲུག བཙལ ། སྤྲིན གྱི འདུ་འགོད་བཞིན དུ རེ་ཞིག འཚེར་སྐད ལྷང་ལྷང གིས ཕར་རྒྱུག ཚུར་རྒྱུག ལ བྲེལ རྗེས ། ལྷས་ར ཡོངས་རྫོགས རེ་ཞིག དལ་ཅག་གེར གྱུར་པ དང ། རྒོད་མ རྣམས ཉི་གཞོན གྱི འོག ཏུ བསམ་གཞིགས གནང་བ་བཞིན ལངས འདུག ལ ། རྟེའུ་ཕྲུག དག གིས གྲག་འགུལ ཅི ཡང མེད་པ ར ཨ་མ འི བྲང ལ འབྱར འདུག “ལེགས་པོ འདུག ལེགས་པོ འདུག” ཅེས ཐང གི བློན་ཆེན རྣམས ཀྱིས ཡང་ཡང བསྔགས ། བློ་རིག འགྲན་པ འི ཐབས གསུམ་པ ནི ། བྱ་མོ བརྒྱ དང བྱ་ཕྲུག བརྒྱ གཏད ནས མ་བུ ངོས་འཛིན དུ བཅུག ཡང གཉེན་སློང་བ འི ཕོ་ཉ རྣམས ཀྱིས ནུས་རྩལ་དགུ བཏོན ནས ཐབས སྣ་ཚོགས བཀོལ་བ སྟེ ། བྱ་མོ དཀར་པོ ལ བྱ་ཕྲུག དཀར་པོ དང ། བྱ་མོ ཁྲ་བོ་ལ བྱ་ཕྲུག ཁྲ་བོ བྱས ནས བཀར རུང ། མ་བུ ངོ་འཕྲོད་པ ཕར ཞོག རང་རང ས ནས ཀེག ཀེག ཟེར བཞིན འཁྲུགས འདུགས ། བློན་ཆེན་མགར ལ ཐུགས་བྲེལ ཅི ཡང མེད་པ ར ནང་བློན སྦང་མ བཙལ་བ ར མངགས ། ཁོང གིས གྲ་སྒྲིག བྱས ཡོད་པ འི སྦང་མ རྣམས ཐང་ལ ཡངས་པོ ར གཏོར རྗེས བྱ རྣམས བཏང ། བྱ་ཕྲུག དག གིས སྦང་མ འཐུ ཞོར དུ བྱ་མོ བཙལ་བ དང ། བྱ་མོ དག གིས ཀྱང ཀེག་ཀེག ཟེར་བཞིན ཅུང མ་འགོར་བ ར ཕལ་ཆེ་བ ས རང་གི བྱ་ཕྲུག བཙལ ནས རྙེད བྱུང ། དུས་དེ ར གློ་བུར དུ གཏུམ་དྲག ཅན གྱི བྱ་གླག གི འབོད་སྐད རྩུབ་མོ ཞིག གྲགས འོང་བ ས ། བྱ་མོ རྣམས ཀྱིས ཉེན་བརྡ གཏོང་བ བཞིན ཀེག་ཀེག གི འབོད་སྐད སྒྲོག་པ་ན ། བྱ་ཕྲུག རྣམས དེ་མ་ཐག རང་རང གི ཨ་མ འི གཤོག འོག ཏུ ཡིབ ། ར་བ འི ནང་དུ བྱ་མོ བརྒྱ་བོ ས དངངས་སྐྲག གི འབོད་སྐད སྒྲོག་བཞིན དོགས་ཟོན གྱི མགོ་བོ བཏེགས ནས ཕྱོགས བཞི ར བལྟས ། ཚང་མ ས མགོ་བོ དགྱེ ནས བར་སྣང དུ གཟིགས་པ་ན བྱ་གླག ཅིག གི གྲིབ་མ་ཙམ ཡང མེད་པ ས བློན་ཆེན་མགར གྱིས གུས་པ འི ཉམས དང བཅས “གླག་རྒོད འདི རུ འདུག བྱ་མོ དང བྱ་ཕྲུག ཀུན གྱིས མ་བུ ངོས་ཟིན འདུག་པ ས བརྟག པར འཚལ་” ཟེར ། ཚང་མ ས ད་གཟོད གཞི་ནས ཤེས ཏེ ། “ གླག་སྐད ཐོས་པ ལས གླག མཐོང་རྒྱུ མི་འདུག གླག དངོས ནི བློན་ཆེན རང ཡིན འདུག ཧ་ཧ་” བློ་རིག འགྲན་པ འི ཐབས བཞི་བ ནི ། གསོམ་ཤིང མགོ་རྟིང གི སྦོམ་ཕྲ མཚུངས་པ བརྒྱ གཏད ནས རྩ་བ དང རྩེ་མོ གང་ཡིན ངོས་འཛིན དུ བཅུག ཕོ་ཉ གཞན རྣམས ལ རིག་པ འི གཏད་ས གང་ཡང མེད་པར ཡིད་ལ གང དྲན གྱིས ཚོད་དཔག མང་དུ བྱས ཀྱང གསོམ་ཤིང གི མགོ་རྟིང གང་ཡིན ཆ མ་འཚལ ། བློན་པོ མགར གྱི རེས ལ བབས་པ ན ། ཁོང གིས གསོམ་ཤིང རྣམས ཆུ་བོ འི གཞུང ལ བསྐྱུར ཏེ “རྩ་བ ལྕི་བ ས ཐུར དུ དཔྱང་བ དང རྩེ་མོ ཡང་བ ས གྱེན དུ གཡེང ངེས ཡིན།” ཞེས གསུངས ། སྐབས་དེ ར ། ཐང་གི བློན་ཆེན རྣམས ཡིན་ན འང འདྲ ། མཐའ་བཞི འི གཉེན་སློང་བ འི ཕོ་ཉ རྣམས ཡིན་ཡང་རུང ། བོད་བཙན་པོ འི ཕོ་ཉ མགར་སྟོང་བཙན ཡུལ་སྲུང གི བློ་རིག ལ ཞེ་གཏིང ནས ཡིད་སྨོན དང བསྔགས བརྗོད མི་མཛད་མཁན གཅིག ཀྱང མེད ། བློ་རིག འགྲན་པ འི ཐབས ལྔ་བ ནི ། གཉེན སློང་བ འི ཕོ་ཉ་རེ ལ ལུག་རེ དང རྒུན་ཆང རྒྱ་མ གང་རེ གཏད དེ ། ཉིན དེ ར རྒུན་ཆང ལྷག་མེད དུ འཐུང དགོས ཤིང ། ལུག་ཤ ཡང མ་ལུས་པ ར ཟོས ནས ཞོར དུ པགས་པ འང མཉེད ལེགས་པོ ཡོང དགོས་པ ར མ་ཟད ། བཤས་རྭ ནས ཁྲག་ཐིག ཙམ ཡང མེད་པར ཕྱི་གཙང ནང་གཙང ཡིན དགོས ཟེར ། ཕོ་ཉ གཞན རྣམས རེ་རེ་བཞིན ཧང་སངས ཤིང ཧོན་འཐོར ནས སུས ཀྱང འདུན་བསུ མ་ནུས ལ ། ལ་ལས ད་དུང ། ཨ་ལ་ལ ། ཀོང་ཇོ བསུ རྒྱུ ཕར་ཞོག རང་ཉིད ཁྲང་ཨན མཁར ནས ཕོ་ལོག ཁུར ཏེ འཆི ངེས རེད ཟེར ། དུས་དེ ར མགར་སྟོང་བཙན གྱིས ཐང་གི བློན་ཆེན རྣམས ལ བདག གིས ཚོད་ལྟ བྱས་ན འདོད ཅེས གསུངས ། དེ་ནས ཁོང གིས ཞབས་འོག རྣམས ལ དགུང་ཟས མི གསོལ་བ ར ཤ་འཚོད བྱེད ཀྱི སླ་ང ཆེན་པོ ལྔ དང གློ་གྲི་རེ གྲ་སྒྲིག བྱས ཏེ ། སང་ཉིན སྐྱ་རེངས ཤར་མ་ཐག མི་རེ ས ལུག་རེ བཤའ དགོས་པ འི ཞལ་བཀོད གནང་བ ར མ་ཟད ། ཤ་ཆང གསོལ་བ འི གོ་རིམ རྣམས ཀྱང ཞིབ ཏུ གསུངས ། ཕྱི་ཉིན ནམ ལངས་མ་ཐག བོད་བློན བརྒྱ་ཐམ་པ སྟག་རྒོད་བཞིན དུ གྲལ་བསྒྲིག ཏེ ལུག་རར བསྐྱོད དེ ལུག རེ བཟུང ཞིང བྱང་ཆ ལྡན་པ འི ངང ནས བཤས ། དེ་ནས རེ་རེ་བཞིན པགས་པ བཤུས ཤིང ནང་ཁྲོལ བཏོན་པ དང ། ལུག་མགོ བླངས ཤིང ནང་ཁྲག བཅུས་མ་ཐག ཤ དུམ་བུ ར གཏུབས ཏེ ཐོག་མར ལུག་ཤ ཉི་ཤུ ཟངས ཆེན ལྔ འི ནང་དུ བགོས ནས བཙོས ། ཤ ཚོས་པ དང མི་རེས ཆང་དཀར ཆུང་ངུ་རེ བསྣམས ཤིང ། རྒུན་ཆང འཐུང་ཞོར དང ལུག་ཤ ཟ་ཞོར ། ལུག་ལྤགས ཀྱང གཅིག ནས གཅིག བརྒྱུད དེ བཟའ་བཏུང གི ཟླ ལ ཕུར ཕུར མཛད་པ ས ། དུས་གཅིག ལ ཞལ་ཟས གསོལ ཞིང གླུ་ལེན་པ དང ། པགས་པ མཉེད ཅིང བྲོ་འཁྲབ་པ འི ཉམས་འགྱུར མིག་འཕྲུལ་བཞིན དུ བསྟན ། ཉི་མ ནུབ ལ ཉེ་བ འི་ཚེ ། རྒུན་ཆང བཞེས་པ དང ཤ ཡང ལྷག་ལུས་མེད་པ ར གསོལ་བ འི ཞོར ལ ། ལུག་ལྤགས ཀྱང མཉེད ཟིན་པ ར མ་ཟད ། སྡོད་གནས སུ ཁྲག་ཐིག་ཙམ ཡང མེད་པ ར སྔར་ལྟ ར ཕྱི་གཙང ནང་གཙང དུ མངོན ། དེ ལས ཀྱང ཕོ་བྲང གི བློན་ཆེན རྣམས དང མཐའ་བཞི འི ཕོ་ཉ དག གི ལུས་སེམས དགའ་བདེ ས ཁྱབ ཅིང ནམ་ཡང བརྗེད་ཐབས བྲལ་བ ནི བོད ཀྱི སྙན་མོ གླུ འི འགྱུར་ཁུགས དང སྒེག་པ འི གར གྱི སྟབས ལ རོལ་བ དེ ཡིན ། ཐང་གི བློན་ཆེན དག གིས བོད ཀྱི ཕོ་ཉ རེ ར ཆེད་དུ རྒུན་ཆང དཀར་ཡོལ གང་རེ བཏེགས ནས རྟེན་འབྲེལ ཞུས་པ དང ། ལྟད་མོ ར ཕེབས་པ འི ཁྲང་ཨན་མཁར གྱི འབངས་མི དག གིས ཀྱང རང་དབང་མེད་པ ར དགའ་སྤྲོ འི ཐལ་མོ རྡེབ བྱུང ། དུས དེ་ནས བཟུང མགར་སྟོང་བཙན ཡུལ་སྲུང གི མཚན་སྙན ནི རྒྱ་ནག བཀྲ་ཤིས་ཁྲི་སྒོ འི ཡང་སྟེང ན བསྐྱོད ། བློ་རིག འགྲན་པ འི ཐབས དྲུག་པ ནི ། ཕོ་བྲང གི བུ་མོ ལྔ་བརྒྱ འི ཁྲོད ནས ཀོང་ཇོ ངོས་འཛིན རྒྱུ དེ ཡིན ལ ། འདི་ནི ཆེས གལ་ཆེན དང ཆེས མཐའ་མཇུག གི ཉིན་གཅིག ཀྱང ཡིན་པ ས ། རྒྱལ་ན ཀོང་ཇོ བསུ ཐུབ་པ དང ཕམ་ན སྔར བྱས ཀྱི མཛད་རྗེས རྣམས ཀྱང འཇིག ངེས ཡིན ། སྔར་གྱི འགག་སྒོ རེ་རེ ནས རྒྱལ ནའ འང བློན་པོ མགར གྱི ཐུགས སེམས ད་རུང བདེ རུ འབབ མ་ཐུབ ། ཁོང གི ས སྔར ཀོང་ཇོ འི ཞལ་མཇལ མ་མྱོང་བ ས ། བུ་མོ ལྔ་བརྒྱ འི ཁྲོད ནས ཀོང་ཇོ ཇི་ལྟར གདམ་པ ར དགོངས ། ཁོང གི ས གློ་བུར དུ ཐང་ལ བསྐྱོད་པ འི ལམ་བར ནས ངོ་ཤེས་པ འི ལིས་ཧྥུ ཟེར་བ འི མི དེ ཐུགས ལ དྲན ། གོ་ཐོས སུ ཁོ འི ནུ་བོ འི ཆུང་མ ཀོང་ཇོ འི་གཡོག་མོ བྱས མྱོང ཟེར་བ ས ། ཁོ་མོ ར ཀོང་ཇོ འི སྐྱེས་སྒོ འདྲི་གཅོད བྱས་ན མི་ལེགས སམ སྙམ ། བློ དེ དྲན་པ དང བསྟུན ཁོང གིས གསེར་བཙོ་མ བྲེ་ཕྱེད དང རིན་པོ་ཆེ ཉུང་ཙམ བསྣམས ཏེ ལིས་ཧྥུ ཚང ལ བསྐྱོད ། ལིས་ལགས ཀྱིས མགར ལ ཞལ་ཟས སྣ་ཚོགས གྲ་སྒྲིག བྱེད་བཞིན ཡོད་པ དང ། མགར་སྟོང་བཙན གྱིས ཞལ་བརྡ སྣ་ཚོགས ཀྱི མགོ གླེང ནས འུན་ཤིང་ཀོང་ཇོ འི ཕྱོགས སུ དྲངས་པ ས ། ལིས་ལགས ཀྱིས ཡ་ཡོ མེད་པར ཀོང་ཇོ འི སྐོར གྱི གཏམ སྣ་ཚོགས ལྷུག་པར བརྗོད ། མགར་སྟོང་བཙན གྱིས ཀོང་ཇོ འི སྐྱེས་འབྲས ཕྱོགས ཀྱི ཁྱད་ཆོས རྣམས ཐུགས སུ བརྟན་པོ ར ངེས་བར བྱས་པ འདི་ལྟར ། ཀོང་ཇོ འི སྐྱེས་གཟུགས ལེགས ཤིང ཤ་རྩ་དཀར ལ ། དཔྲལ་བ འི སྟེང དུ མཚལ གྱིས བྲིས་པ འི བབས འདུག་པ དང ། ལུས ཡོངས ལ དྲི་ཞིམ གྱིས ཁྱབ ཅིང རྣ་བ གཡོན་པ འི རྣ་རྩ ན རྨེ་བ ནག་པོ ཞིག འདུག ཁོང གིས ཕྱི་ཉིན ནོར་འཆུག མི་འབྱུང་བ འི ཆེད དུ ཡང་བསྐྱར ལིས་ལགས ཕོ་བྲང དུ མངགས ནས ཉེ་ཆར ཀོང་ཇོ ལ འགྱུར་ལྡོག ཡོད་མེད བརྟག་པ ར བཅུག མཚན་གུང ལ ལིས་ལགས ཀྱིས ཀོང་ཇོ ལ འགྱུར་ལྡོག གཞན ཅི་ཡང་མེད་པ དང ། གོང་མ་ཐེ་ཙུང གིས ཕྱི་ཉིན ཁོ་མོ གཡོན་གྲལ གྱི ཨང ཞེ དགུ་བ འི གནས སུ བཞུགས དགོས་པ འི བཀའ བབས་པ སོགས ཀྱི གཏམ་སྙན བློན་ཆེན མགར ལ སྦྲན ། ཕྱི་ཉིན སྐྱེས་འབྲས མཚུངས་པ འི བུ་མོ ལྔ་བརྒྱ འཕྱོར་གོས སྣ་ཚོགས ཀྱིས བརྒྱན ཏེ གྲལ གཉིས སུ བགོས ནས ཕོ་བྲང གི ཤར་སྒོ ནས ཐོན བྱུང་བ ས ། ནམ་མཁའི་དབྱིངས ནས ལྷ་མོ ལྔ་བརྒྱ སྒེག་པའི་ཉམས དང བཅས འཇིག་རྟེན མི་ཡུལ དུ བབས་པ དང བཉིས་སུ མ་མཆིས་པ ས ཀུན ཀྱི མགོ་བོ རྨོངས སུ བཅུག མགར་སྟོང་བཙན ཡུལ་སྲུང གིས ཕྱག ཏུ མདའ གསར་བ ཞིག ཐོགས ཏེ བུ་མོ ཞེ དགུ་བ ལ ཞིབ ཏུ བརྟག་པ་ན ། ཁོ་མོ འི དཔྲལ་ངོས སུ མི་འདུག་པ ས ། ད་ནི འགྱུར་ལྡོག གསར་བ ཞིག བྱུང་སོང སྙམ ། རིག་པ གློག་ལྟར མྱུར་བ འི མགར་སྟོང་བཙན གྱིས ཕྱག ཏུ ཐོགས་པ འི མདའ་མོ བུ་མོ ཞེ་དགུ་བ འི མདུན དུ གཡུག རྗེས ། མྱུར་བ ར ཁོ་མོ འི མདུན དུ བཅར ནས ཐང གི ཕྱག་མདའ བསྣམ་པ འི ཟོལ གྱིས ལུས ཀྱི དྲི་མ ར བསྣམས་པ ས ། དངོས་གནས དྲི་ཞིམ འཐུལ ཞིང ཞོར དུ རྣ་རྩ གཡོན་པ ར གཟིགས་པ ས རྨེ་བ ནག་པོ དེ འང ཡོད་འདུག ཁོང་གིས འཛུམ དང བཅས་པ འི སྒོ ནས ཀོང་ཇོ འི གོས ཀྱི གོང་བ ར མདའ་ལྟུང སྤྲད དེ ། ཀོང་ཇོ ལགས ། བོད ཀྱི བློན་ཆེན མགར་སྟོང་བཙན ཡུལ་སྲུང གི བཀྲ་ཤིས བརྟེན་འབྲེལ འདི ནས འགྲིག བྱུང ཟེར་བཞིན གོང་མ་ཐེ་ཙུང གི གསེར་ཁྲི འི མདུན དུ ཁྲིད ། གཉེན ལ བརྟག་པ འི ཆོ་ག རྣམས མཇུག་སྒྲིལ་བ དང ། འུན་ཤིང་ཀོང་ཇོ བོད ཀྱི བཙན་པོ སྲོང་བཙན་སྒམ་པོ འི བག་མ ར རྫོང རྒྱུ ཐག གིས བཅད ནས ། ཀྲིན་ཀོན་ཁྲི་ལོ བཅོ་ལྔ་བ འི དཔྱིད་ཟླ་ར་བ ར ཁྲང་ཨན ནས ལམ ལ ཆས ། ཐང་ཐེ་ཙུང བློན་པོ་མགར གྱི མཛངས་པ འི ཡོན་ཏན ལ ཞེ་གཏིང ནས དད དེ ། ཁོང་ཉིད རང་གི བློན་ཆེན དུ བསྐོ འདོད མོད ། མགར གྱིས ཐབས ཀྱི སྒོ ནས བྱོལ་ཐབས བྱས ། ཡིན་ན འང ཐེ་ཙུང གིས ད་དུང བློས མ་བཏང་བ ས ཁོང གིས ནད་རྫུ མི་བྱེད ཐབས་མེད བྱུང ། ཉིན ཞིག ལ ། མགར གྱིས གོང་མ ར འཕྲིན བགྱིས ནས ཁྲང་ཨན མཁར དང ཅུང ཐག རིང་བ འི ལྷུན་པོ ཞིག གི རྩེ རུ ལྷ་བསང བཏང སྟེ སྙུང་གཞི གསོ་བ འི གྲོགས བྱས་ན འདོད་ཚུལ བསྟན་པ ས ། ཐེ་ཙུང གིས གྱད་མི བཞི དང ལྷན དུ བཏང ། ལྷུན་པོ འི རྩེ རུ སླེབས་པ དང གྱད་མི བཞི་བོ ར རྒུན་ཆང དྲངས ནས ར་བཟི་བ ར བྱས རྗེས ། ཁོ་ཚོ འི གྲི་མདུང བརླགས ཤིང ཞོན་རྟ འི རྐང་བ བཅགས ། དེ་ནས ཉིན་མཚན རེས་མེད དུ སྐུ་ངལ མཛད དེ ཀོང་ཇོ བསུ་བ འི དཔུང གི རྗེས ཆོད དེ ། བདེ་བླག གི ངང ནས ཀོང་ཇོ བོད ལ དྲངས ། དུས་དེ་ནས་བཟུང ཐང་བོད རྒྱལ་ཁབ གཉིས འགྲིག་མཐུན གྱིས འཚོ་བ དང ། ཀོང་ཇོ བོད དུ ཕེབས རྗེས ཐོན་སྐྱེད ལག་རྩལ མཆོག ཤོས རྣམས རྒྱ་ཆེ ར སྤེལ ཏེ ། བོད་ཁུལ འཕེལ་རྒྱས ལ བྱས་རྗེས ཟླ་མེད་པ བཞག་པ ས ། བོད་རིགས མི་དམངས ཀུན གྱི གོང་བཀུར བླ་ན་མེད་པ ཐོབ །  ། 