 རེ་མདོ སེངྒེ  ། རྒྱལ་སྤྱི-འི བོད་རིག་པ-འི ཚོགས་ཆེན སྐབས ཀྱི མཐོང་ཐོས འགའ་ཤས ། ༼༥༽ ཡོ་རོབ ཏུ རྒྱལ་སྤྱི-འི བོད་རིག་པ-འི ཚོགས་ཆེན ཐེངས་བཅུ་བཞི པ ར བསྐྱོད་པ-འི སྐབས ཀྱི མཐོང་ཐོས འགའ་ཤས ། ཚན་པ ལྔ་པ ། ༄༅། ། སྤྱིར སིད་སུ-འི རྒྱལ་ཁབ འདི མི་རིགས སྣ་མང མཉམ་འདུས ཀྱི རྒྱལ་ཁབ ཅིག ཡིན འདུག ཀྱང༌  ། ཁྲིམས ཐོག ནས རྒྱལ་ཁོངས སུ མི་རིགས མ་འདྲ་བ ཅི་ཙམ ཡོད་མེད དང༌  ། མི་རིགས སོ་སོ ལ མི་འབོར ག་ཚད ཡོད་མེད བཅས གཏན་འབེབས མཛད་པ-འི གྲངས་བཅད ཅིག མེད་རབས འདུག སྔོན གྱི ལོ་རྒྱུས དབང དུ བྱས ན ཕྱི་ལོ ༡༨༤༨ ལོ ཡས་མས སུ མངའ་སྡེ མཉམ་འབྲེལ བཅའ་ཁྲིམས ཀྱི རང་བཞིན ལྡན་པ-འི རྒྱལ་ཁབ ཐོག་མ-ར བཙུགས འདུག ཀྱང༌  ། སྐབས དེ-ར མངའ་སྡེ སོ་སོ-འི འཛིན་སྐྱོང དང དཔལ་འབྱོར གྱི གནས་སྟངས ཡོངས་རྫོགས རང་མགོ ལྟ་བུ ཡིན་པ ལས གཞུང་གཅིག གི སྟངས་འཛིན་འོག ཏུ གནས་ཐུབ ཀྱི མེད ། དཔེར་ན ། སྐབས དེ་དག ཏུ ཡང མངའ་སྡེ སོ་སོ-འི སྒོར་མོ མ་འདྲ་བ ཡིན་པ-འི གནས་སྟངས ལ འགྱུར་བ མེད་པ-ར མུ་མཐུད གནས འདུག་པ-ར མ་ཟད ། རྒྱལ་ཁབ ཀྱི འཛིན་སྐྱོང ལ སྟངས་འཛིན ཐུབ་པ-འི གྲོས་ཚོགས ཀྱི ལམ་ལུགས ཀྱང བཙུགས ཐུབ མེད་སྟབས ། མངའ་སྡེ མཉམ་འབྲེལ་ཁང ཞེས་པ-འི ཐོག ནས རྒྱལ་ཁབ ཀྱི གལ་ཆེ-འི ལས་དོན རིགས ཐག་གཅོད བྱེད དགོས ཀྱི ཡོད ། མ་ཟད སྐབས་དེ ར བུད་མེད ཚོ ར འོས་ཤོག འཕེན་པ སོགས ཆབ་སྲིད ཀྱི ལས་དོན ནང མཉམ་ཞུགས བྱེད་པ-འི ཐོབ་ཐང་མེད ། ཕྱི་ལོ ༡༩༩༩ ལོ-ར སིད་སུ-འི རྒྱལ་ཁབ ཀྱི སྔོན་མ-འི ཁྲིམས་ལུགས ལ འགྱུར་བ བཏང སྟེ ། མངའ་སྡེ ཡོངས་རྫོགས གཅིག་མཚུངས ཀྱིས གཞུང་གཅིག གི འཛིན་སྐྱོང འོག ཏུ གནས དགོས་པ དང༌  ། མང་ཚོགས ཀྱི ཐོབ་ཐང འདྲ་མཉམ ། གྲོས་ཚོགས གོང་འོག གི ལམ་ལུགས གསར་འཛུགས ། མང་གཙོ-འི ཀ་བ གསུམ ཕན་ཚུན ལྗིད་མཉམ སྟངས་འཛིན ཡོད་པ-འི ལམ་ལུགས གསར་གཏོད སྒོས ལག་བསྟར མཛད འདུག་པ-ར མ་ཟད ། སྐབས དེ-ར རྒྱལ་ཁབ འདི-ས ནག་ཉེས་ཅན ལ སྲོག་ཁྲིམས མི་གཅོད་པ-འི ཁྲིམས་སྲོལ གཏན་འབེབས མཛད འདུག་པ ནི ། འཛམ་གླིང ཐོག སྲོག་ཁྲིམས འགོག་པ-འི རྒྱལ་ཁབ སྔ་ཤོས ཆགས ཡོད་པ རེད ཟེར་བ-འི ཤོད་སྲོལ མཆིས ། སིད་སུ-འི རྒྱལ་ཁབ ཀྱི ཁྱད་ཆོས མ་འདྲ་བ གཞན ཞིག ནི ། རྒྱལ་ཁབ འདི ལ གླ་དམག མ་གཏོགས གཞུང་སྒྲིག གི དམག་མི མེད་སྟབས ། ཕྱི་ལོ ༡༨༡༥ ལོ་ན-ས འཛམ་གླིང གི དམག་འཁྲུག ཆེ་ཆུང ཡོངས་རྫོགས ནང སིད་སུ-འི རྒྱལ་ཁབ ཞུགས དགོས བྱུང་མེད ། འོན་ཀྱང དམག་ཆེན་གཉིས་པ-འི སྐབས འཇར་མན གྱིས སིད་སུ-ར བཙན་འཛུལ བྱེད ཐུབ་པ-ར འབད་བརྩོན བྱས འདུག ཀྱང༌  ། ཁོང་ཚོ-འི ཐབས་མཁས་པ-འི བྱེད་ཐབས སྣ་ཚོགས ལ བརྟེན ནས དངོས སུ འཇར་མན གྱི བཙན་འཛུལ འོག ཏུ ཤོར མེད ། སིད་སུ-འི རྒྱལ་ཁབ ཀྱི རིག་གཞུང གི གནས་སྟངས ནི ། སྔོན་མ ཡོ་རོབ་ནུབ་མ-འི རིག་གཞུང གི ངོ་བོ ཡིན འདུག ཅིང༌  ། སྙན་ངག མཁས་པ དང༌  ། མཛེས་རྩལ་པ ། ཁང་བཟོ-འི ལག་རྩལ་པ ། རོལ་དབྱངས གསར་རྩོམ་པ བཅས འཛམ་གླིང ཐོག སྙན་གྲགས དང ཤུགས་རྐྱེན ཆེན་པོ ཡོད་པ-འི མཁས་པ མང་པོ བྱོན འདུག ལ ། རྒྱལ་ཁབ འདི རིག་གཞུང ཤིན ཏུ ཕུན་སུམ་ཚོགས་པ ཡིན་པ-འི མཚོན་རྟགས ལྟ་བུ-ར ། ཡུལ འདི-ར རིག་གཞུང འགྲེམ་སྟོན་ཁང དགུ་བརྒྱ ལྷག ཡོད་པ རེད ཅེས ཁོང་ཚོ-འི ཡུལ་མི རྣམས ཀྱིས སྤོབས་པ བྱེད ཀྱི འདུག རིག་གཞུང གི བརྒྱུད་ལམ ལྟ་བུ-ར སྐད་ཡིག ཁྱབ་ཆེ་བ གསུམ ཡོད་པ ནི ། འཇར་མན གྱི སྐད་ཡིག དང༌  ། ཧྥ་རན་སི-འི སྐད་ཡིག ཨེ་ཊ་ལེ-འི སྐད་ཡིག བཅས ཡིན ཞིང༌  ། མང་ཚོགས ཁྲོད ཁྱབ་ཆེ་བ དང གཞུང་འབྲེལ གྱི སྐད་ཡིག ནི འཇར་མན གྱི སྐད་ཡིག ཡིན་པ དང༌  ། དེང་རབས ཀྱི རིག་གཞུང གསར་པ རྣམས སུ མ་ཟད ། གནའ་སྔ་མོ-འི རིག་གཞུང རྙིང་པ མང་ཆེ་བ ཡང འཇར་མན གྱི སྐད་ཡིག གི བརྒྱུད་ལམ དུ ཡོད་པ རེད ཟེར ། དེ་བཞིན ཆོས་ལུགས ཀྱི དབང དུ བྱས ན ཡི་ཤུ-འི ཆོས་ལུགས དང༌  ། གནམ་བདག ཆོས་ལུགས ། ཁ་ཆེ ཆོས་ལུགས བཅས ཆོས་ལུགས མ་འདྲ་བ འགའ་ཤས ཡོད་འདུག ཀྱང༌  ། མང་ཚོགས བརྒྱ་ཆ མང་ཆེ་བ-ས དད་པ ཞུ་ཡུལ ནི ཡི་ཤུ-འི ཆོས་ལུགས ཡིན འདུག ཅིང༌  ། གཞན་ཡང༌  ། ནང་ཆོས སོགས ཆོས་ལུགས གཞན་དག ལ དད་པ ཞུ་མཁན ཡང ཉུང་ཤས ཤིག ཡོད་ཚོད འདུག ནུབ་ཕྱོགས དང ཡོ་རོབ་རྒྱལ་ཁབ རྣམས སུ ཤེས་ཡོན སྲིད་བྱུས གཅིག་པ་ཅན དང༌ སྣ་ཚོགས་ཅན གཉིས ཡོད་པ ལས ། སིད་སུ-འི རྒྱལ་ཁབ ལྟ་བུ-ར མཚོན ན ཤེས་ཡོན སྲིད་བྱུས སྣ་ཚོགས ཅན ཡིན་པ-ས ། ཤེས་ཡོན སྲིད བྱུས གཏན་འབེབས ཐད མངའ་སྡེ སོ་སོ-ར རང་དབང ཡོད སྟབས ། མངའ་སྡེ སོ་སོ-འི རང གི གནས་སྟངས དང འཚམས་པ-འི ཤེས་ཡོན སྲིད་བྱུས མ་འདྲ་བ རེ བཟོ བཞིན ཡོད འདུག ཀྱང༌  ། བྱིས་པ ལོ་དྲུག ལོན་པ སྟེ སློབ་ལོ ཟིན་པ-འི རྗེས ངེས་པ-ར སློབ་གྲྭ-ར གཏོང དགོས་པ ནི མངའ་སྡེ ཡོངས་རྫོགས གཅིག་གྱུར ཡིན ། ང-ས ཤེས ཚོད ལ ཁོང་ཚོ-འི གཞུང་འཛིན སྔ་ཕྱི སུ ཡིན་ཡང ནུས་པ ཡོད་ཚད ཀྱིས དཔལ་འབྱོར དང འཛུགས་སྐྲུན ཡར་རྒྱས གཏོང ཐབས བྱེད་པ མ་གཏོགས ། འཚར་ལོངས ཡོང དང ཡོང བཞིན་པ-འི མི་རབས གསར་པ-འི བསམ་བློ དང ཀུན་སྤྱོད ཐད དགོས་ངེས ཀྱི འགན་ལེན བྱེད ཀྱི མེད་པ དང༌  ། སྤྱི་ཚོགས ཀྱི གཏིང་རིམ ནས མི-འི མི་ཚེ-འི སྙིང་པོ དང རིན་ཐང གི ལྟ་བ-འི ཐད ངོས་འཛིན ནོར་འཁྲུལ ཅན ཞིག ཡོད་པ མཁྱེན གྱི ཡོད ཚོད ཀྱང༌  ། དེ ལ བྱེད་ཐབས གང གི ཐོག ནས བཅོས་ཐབས དང གདོང ལེན བྱ དགོས་པ-འི ལམ་སྟོན རྔོ་ཐོགས་པ ཞིག འཚོལ་སྒྲུབ ཀྱི འབད་བརྩོན བྱེད ཀྱི མེད་ཚོད འདུག གཉུག་མ ར གནས་པ-འི ཕོ་མོ རྒན་གཞོན སུ འདྲ ཞིག ཡིན་ཡང ཕལ་ཆེ་བ བྲེལ་སྟབས ཀྱིས རྒྱུག་འདུར བྱེད་མཁན ཞིག མ་གཏོགས ། བཅོས་མིན གྱི འཛུམ་མདངས དང བག་ཕེབས སྤྲོ་སྣང ལྡན་པ ཞིག ཤིན་ཏུ མཐོང་དཀོན ། འདི ཁོང་ཚོ-འི དངོས་པོ-འི འཛུགས་སྐྲུན དང དཔལ་འབྱོར འཕེལ་རྒྱས འགྲོ་བ-འི སྒུལ་ཤུགས ཆེན་པོ ཞིག ཡིན ངེས ཀྱང༌  ། དཔལ་འབྱོར གྱི བྲན་གཡོག ངོ་མ-ར གྱུར་པ-འི མི ཞིག ལ མཚོན ན དཔལ་འབྱོར ཇི་ཙམ ཡོད ཀྱང དེ-ས རང་ཉིད ལ དགོས་མཁོ ཆེ་བ-འི སྐྱིད་སྣང ངོ་མ ཉིན་གཅིག ཀྱང སྤྲོད མི ཐུབ་པ-ས ། རྒྱུག་འདུར ཆེ་བ-འི བྲེལ་འཚུབ འདི-ས རང གི མི་ཚེ ལ ཕན་ཐོགས ཅི་ཞིག བྱུང ཡོད་མེད ངེས་པ-ར སེམས་དགོས་པ ཞིག རེད ། དེང་སྐབས སིད་སུ-འི རྒྱལ་ཁབ ཀྱི ས-འི རྒྱ་ཁྱོན ནི ། སྤྱི་ལེ གྲུ་བཞི་མ ༤༡.༢༨༤ དང༌  ། མི་འབོར ནི ། ༨.༢༡༡.༧༠༠ ཡིན་པ-ས ། ས་ཆ སྤྱི་ལེ གྲུ་བཞི་མ གཅིག གི ཐོག མི་གྲངས ༡༩༨ ཀྱིས འཚོ་བ བསྐྱེལ དགོས ཀྱི ཡོད་པ-ར བརྟེན ། མི་འབོར ལ དཔག་པ-ས ས་ཁྱོན ཤིན་ཏུ ཆུང ཡང༌  ། རྒྱལ་ཁབ ཀྱི ཐོན་ལས རིན་ཐང དང སྦྱར ན མི་སྒེར་བ-འི ཡོང་འབབ མཐོ་ཤོས ཀྱི གྲས ཡིན་པ-ས ། འཛམ་གླིང གི རྒྱལ་ཁབ ཕྱུག་ཤོས ཤིག ལ ཡོངས་གྲགས ཀྱིས ངོས་འཛིན བྱེད ། དཔལ་འབྱོར གྱི ཡོང་ཁུངས གཙོ་བོ-འི གྲས ནི ། རྫས་འགྱུར བཟོ་བསྐྲུན དང༌  ། སྨན་རྫས ། ཚད་མཐོ-འི སྒྲ་སྙན བཟོ་བསྐྲུན ། འཕྲུལ་ཆས ། གློག་ཆས ། ཆུ་ཚོད ཀྱི རིགས ། ཞབས་འདེགས ཚོང་ལས ། ཡུལ་སྐོར ཚོང་ལས ། འགན་ལེན ཚོང་ལས བཅས ཡིན ཞིང༌  ། འདི་དག ནི ལས་རིགས མི འདྲ་བ-འི རྣམ་གྲངས ཙམ མ་ཡིན་པ-ར འཛམ་གླིང ཐོག སྙན་གྲགས ཡོད་པ ཤ་སྟག ཡིན ། དཔེར་ན ། འཛམ་གླིང ཐོག ཆུ་ཚོད སྐད་གྲགས ཆེ་ཤོས བཅུ་ཐམ་པ ཡོད་པ ལས གཅིག ཧྥ་རན་སི ནས ཡིན་པ མ་གཏོགས ། ལྷག་མ-འི ཆུ་ཚོད སྐད་གྲགས་ཅན དགུ་པོ གསར་གཏོད དང༌  ། བཟོ་བསྐྲུན ། དར་སྤེལ བཅས ཡོངས་རྫོགས སིད་སུ ནས ཡིན་པ ལྟ་བུ ཡིན ། དེང་སང སིད་སུ-འི རྒྱལ་ཡོངས སུ ཡོ་རོའོ བཀོལ་སྤྱོད ནུས ཀྱང ཁོང་ཚོ-ས རྒྱུན་སྤྱོད ཀྱི ཤོག་སྒོར ནི ཕྷ་རན་ཁཱ ཞེས པ-འི སྒོར་མོ ཞིག ཡོད་པ འདི ཡིན ། གནའ་སྔ་མོ འཛམ་གླིང གང་ས-ར དངོས་པོ ཕན་ཚུན ཚོང་སྒྱུར བྱ་བ མ་གཏོགས ། སྒོར་མོ མེད་པ-ས དངོས་པོ དང སྒོར་མོ ཚོང་སྒྱུར བྱ་བ-འི སྲོལ་མེད ཀྱང༌  ། ཕྱིས སུ རིམ་པ-ས སྤྱི་ཚོགས ཀྱི དགོས་མཁོ དང བསྟུན ནས སྒོར་མོ ཞེས་པ-འི དངོས་པོ-འི རིན་ཐང མཚོན་བྱེད འདི བྱུང༌  ། སིད་སུ ལྟ་བུ-ར མཚོན ན སྔ་མོ ནས མངའ སྡེ སོ་སོ-ར སྒོར་མོ རེ ཡོད་འདུག ཀྱང༌  ། ལོ་རྒྱུས ཐོག ནས སིད་སུ རྒྱལ་ཡོངས ལ ཁྱབ་པ-འི གཅིག་གྱུར གྱི སྒོར་མོ ཐོག་མ-ར གཏན་འབེབས བྱེད་པ ནི ། ཕྱི་ལོ ༡༨༥༠ ལོ-ར རྒྱལ་ཁབ འདི-འི དཔལ་འབྱོར གྱི ལམ་ལུགས གཅིག་མཚུངས དང༌  ། བརྟན་པོ ཡོང་བ-འི ཐབས སུ རྒྱལ་ཡོངས ལ ཁྱབ་པ-འི སྒོར་མོ ཞིག ཁྲིམས་ཐོག ནས གཏན་འབེབས བྱས་པ འདི ཡིན ། སྐབས་དེ-ར བཟོ་སྐྲུན བྱས་པ-འི སྒོར་མོ དེ ཕྷ་རན་ཁཱ ཞེས པ-འི སྒོར་མོ འདི ཡིན་མིན གསལ་པོ མ་ཤེས ། སིད་སུ རྒྱལ་ཁབ འདི་རང དབང དཔལ་འབྱོར སྲིད་བྱུས ཀྱི གནས་སྟངས ཡོ་རོབ་གླིང གི རྩེ་ཕུད ཡིན་པ-ས ཡིན ནམ ། གང་ལྟར འཛམ་གླིང གི ཚོང་ལས ལྟེ་གནས སྙན་གྲགས་ཅན མང་པོ ཞིག སིད་སུ-འི རྒྱལ་ཁབ འདི-ར རྟེན་གཞི བྱས ཡོད་པ-ར མ་ཟད ། རྒྱལ་ཁབ འདི རྒྱལ་སྤྱི-འི རོགས་སྐྱོར དང༌  ། ཞི་བདེ-འི ལས་འགུལ དར་སྤེལ བྱེད་མཁན གྱི ཚོགས་པ ཁག མང་པོ-འི ལྟེ་གནས གཙོ་བོ ཞིག ཏུ གྱུར ཡོད ། དཔེར་ན ། རྒྱལ་སྤྱི-འི རྒྱ་གྲམ དམར་པོ-འི ཚོགས་པ དང༌  ། ལྗི་ནེས་ལྦ ར རྟེན་གཞི བྱས་པ-འི མཉམ་འབྲེལ་རྒྱལ་ཚོགས ཀྱི དོན་གཅོད ། ཡོ་རོབ ཀྱི རང་དབང ཚོང་ལས མཉམ་ཚོགས ཀྱི ལྟེ་གནས སོགས སྙན་གྲགས་ཅན གྱི ཚོགས་སྡེ དང སྒྲིག་འཛུགས མང་པོ ཞིག འདི-ར རྟེན་གཞི བྱས ཡོད ། དེ་དག ལས འཛམ་གླིང ཐོག ཤིན་ཏུ སྐད་གྲགས ཆེ་བ-འི རྒྱ་གྲམ དམར་པོ-འི ཚོགས་པ ལྟ་བུ-ར མཚོན ན ། སྔོན་མ ཕྱི་ལོ དུས་རབས བཅོ་བརྒྱད་པ བཅུ་དགུ་པ-འི ནང བྱོན་པ-འི ཧྥ་རན་སི-འི རྒྱལ་པོ ནཱ་ཕོན་ལོན ནི ། སྐབས་ཤིག ལ དཔལ་འབྱོར དང དམག་དོན གང་ཅི-འི ཐད ནས ཡོ་རོབ་གླིང གི སྟོབས་འབྱོར ཆེ་ཤོས སུ གྱུར ། ཁོ ས གང་ས-ར དམག གིས བཙན་འཛུལ བྱས་པ ལ བརྟེན ནས འཐབ་འཁྲུག ས་ཁུལ གྱི མང་ཚོགས རྣམས བསམ་ཡུལ ལས འདས་པ-འི དཀའ་ཁག གི གནས སུ གྱར་བ ན ། ལྗི་ནེས་ལྦ ལ རྟེན་གཞི བྱས་པ-འི ཚོང་བ ཆེན་པོ ཞིག གིས སྐབས དེ-འི རྨས་མ-ར སྨན་བཅོས དང༌  ། འཐབ་འཁྲུག དབང གིས བྲོས་བྱོལ དུ འབྱོར་བ རྣམས སྐྱབས་བཅོལ དུ ལེན རྒྱུ སོགས ཀྱི དོན དུ ། ཕྱི་ལོ ༡༨༥༩ ལོ-འི ཟླ ༦ ནང སྤྱི་ཚོགས ཞབས་ཞུ་བ-འི ངོ་བོ-འི ཐོག ནས རོགས་སྐྱོར ཚོགས་པ ཞིག གསར་འཛུགས བྱས ། འདི་ནི ཕྱིས སུ རིམ་པ-ས འཕེལ་རྒྱས སུ ཕྱིན ཏེ ཤིན་ཏུ སྙན་གྲགས་ཆེ ཞིང༌  ། རྒྱལ་སྤྱི-འི རང་བཞིན ལྡན་པ-འི རྒྱ་གྲམ དམར་པོ-འི ཚོགས་པ-འི ངོ་བོ-ར གྱུར ། སིད་སུ-འི གྲོང་ཁྱེར ལྗི་ནེས་ལྦ ལ ཉིན་གཉིས བསྡད་པ-འི རིང གྲོང་སྲང གསར་རྙིང འགའ་ཤས ལ ལྟ་སྐོར བྱས་པ ཡིན ལ ། ཉིན་གཅིག གི དུས་ཚོད རིང་ཤོས ལྗི་ནེས་ལྦ ལ རྟེན་གཞི བྱས་པ-འི མཉམ་འབྲེལ་རྒྱལ་ཚོགས དང༌  ། དེ དང འདབས འབྲེལ་བ-འི གླིང་ག མཚོ་མཐའ བཅས ལ ལྟ་སྐོར དུ ཕྱིན ། མཉམ་འབྲེལ་རྒྱལ་ཚོགས ལ ལྟ་སྐོར དུ འགྲོ་བ-འི ལམ་འགྲམ དུ སེམས་དཔའ ཆེན་པོ གྷན་ངྷི འི འདྲ་སྐུ ཞིག བཞེངས འདུག་པ མཇལ ། སྔོན་མ མཁས་དབང ཟམ་གདོང རིན་པོ་ཆེ གྷན་ངྷི འི སྐུ་འདྲ ཞིག གི མདུན དུ སྐུ་པར བསྒྲོན་པ མཇལ་མྱོང ཡང༌  ། དེ ནི རྒྱ་གར གྱི ས་ཆ ཞིག ཏུ ཡིན་ཤག བྱས་པ མ་གཏོགས ལྗི་ནེས་ལྦ ལ ཡིན་པ-འི དོགས་པ ཙམ ཡང འཆར མ་མྱོང༌  ། གང་ལྟར ང་ཚོ གྷན་ངྷི འི སྐུ་འདྲ-འི དྲུང དུ བཅར་བ-འི སྐབས ། དེ-ར སློབ་མ བུ་མོ གཉིས ཀྱིས ལག ཏུ སྨྱུ་གུ དང འབྲི་དེབ བཟུང ནས འདུག ལ ། དེ གཉིས ཀྱིས ང ལ གྷན་ངྷི ཟེར ན སུ རེད ཅེས དྲིས བྱུང༌བ-ས ། ང-ས གྷན་ངྷི ནི རྒྱ་གར དུ འཁྲུངས ཤིང༌  ། འཛམ་གླིང ཐོག འཚེ་མེད ཞི་བ-འི སྤྱོད་པ ཉམས་བཞེས མཛད་མཁན གྱི སྐྱེས་བུ ཤིན་ཏུ མཚན་སྙན ཆེན་པོ ཡོད་མཁན ཞིག རེད ། རྒྱ་གར གྱི ལོ་རྒྱུས ཐོག ཆབ་སྲིད དང སྤྱི་ཚོགས ཀྱི རྙོག་དྲ ཆེན་པོ ཡོད་པ-འི སྐབས ། ཁོང གིས འཚེ་མེད ཞི་བ-འི ཐབས་ལམ ཁོ་ན ལ བརྟེན ནས བཙན་འཛུལ་བ མཐ-ར སྐྲོད མཛད དེ ། རང་དབང དང རང་བཙན ཕྱིར རྒྱ་གར་པ-འི ལག ཏུ བླངས་པ རེད ལ ། རྒྱ་གར སྤྱི་ཚོགས ནང་ཁུལ གྱི ཆོས་ལུགས དང རིགས་རུས ཀྱི རྙོག་གླེང མང་པོ ཞིག ཁོང གིས འདུམ་སྒྲིག མཛད ། འཛམ་གླིང ཐོག ལ ཡིན་ན་ཡང གྷན་ངྷི ས འཚེ མེད ཞི་བ-འི བག་ཆགས དང ཤུགས་རྐྱེན ཆེན་པོ བཞག གནང ཡོད ། རྒྱུ་མཚན དེ་དག ལ བརྟེན ནས གྷན་ངྷི ནི འཛམ་གླིང ཐོག འཚེ་མེད ཞི་བ-འི མཚོན་རྟགས ལྟ་བུ ཤིག ཏུ ཆགས ནས ཡོད་པ རེད ལ ། འདི-ར ལྗི་ནེས་ལྦ ལ གྷན་ངྷི འི འདྲ་སྐུ བཞེངས འདུག་པ-འི རྒྱུ་མཚན ཡང ང-ས གོང དུ བཤད་པ-འི གནས་ལུགས དེ་དག དང འབྲེལ་བ ཡོད་པ རེད བསམས ། ཞེས ཤོད་བཞིན་པ-འི སྐབས ། རྒྱ་གར གྱི བུད་མེད ཅིག ཀྱང ང་ཚོ ཡོད ས-ར འབྱོར ཏེ མོ ས ང་ཚོ-འི སྐད་ཆ ལ ཉན་པ-འི རྗེས ། ཁྱེད ཚོ བོད་པ ཡིན འདུག་པ-ས གང ནས ཕེབས་པ ཡིན ཟེར ། ང དྷ་རམ་ས་ལ ནས ཡོང་བ ཡིན་པ སོགས མོ-འི དྲི་དོན མཐའ་དག ང་ཚོ-ས ལན འདེབས བྱས ། མོ ས ང་ཚོ-ར དགའ་བ-འི རྣམ་འགྱུར སྟོན་ལུགས ལ བལྟས ན ། ང་ཚོ-འི ལན་འདེབས དེ་དག མོ-འི བློ ལ འཐད་པོ བྱུང་འདུག སྙམ་པ བྱུང༌  ། དེ་མིན བཤད འདོད་པ-འི སྐད་ཆ འགའ་ཤས ཡོད ཀྱང ང-འི སྐད་ཆ ཡོངས་རྫོགས སྐད་སྒྱུར ལ བརྟེན་དགོས ཀྱི ཡོད སྟབས ། དུས་ཚོད རིང་པོ-ར འགོར འགྲོ་བ-ས གྷན་ངྷི ངོ་སྤྲོད དེ་ཙམ གྱིས འཐུས་པ-ར བྱས ། མཉམ་འབྲེལ་རྒྱལ་ཚོགས ཀྱི ལས་ཁུངས ལྟེ་བ ནི ཨ་རི-འི ནེའུ་ཡོག ཏུ ཡོད ཅིང༌  ། ལྗི་ནེས་ལྦ ལ ཡོད་པ འདི མཉམ་འབྲེལ་རྒྱལ་ཚོགས ཀྱི དོན་གཅོད ལྟ་བུ ལ ངོས་འཛིན བྱེད ཀྱི འདུག གང་ལྟར ང་ཚོ ནང དུ་འགྲོ་བ-འི སྐབས ལྟ་སྐོར་བ ཡོངས་རྫོགས ལ སྔོག་གཤེར ཞིབ་ཚགས བྱེད ཀྱི འདུག ལ ། མི ཉི་ཤུ སུམ་ཅུ ཡས་མས ཀྱིས ཚན་པ རེ བཟོས ཏེ སྣེ་ཤན་པ-ས འགྲེལ་བཤད བྱེད བཞིན ཁྲིད ཀྱི འདུག ང་ཚོ-འི སྣེ་ཤན་པ བུ་མོ ལོ་ཆུང ཞིག ཡིན་པ དེ-ས ངོ་སྤྲོད བྱས་པ ལྟར ན ། ༡༽ མཉམ་འབྲེལ་རྒྱལ་ཚོགས ནི ཕྱི་ལོ ༡༩༤༥ ལོ-འི ཟླ ༡༠ ཚེས ༢༤ ཉིན དབུ བརྙེས་པ དང༌  ། ༢༽ མཉམ་འབྲེལ་རྒྱལ་ཚོགས ཀྱི གཏན་འཇགས ཀྱི རྒྱལ་ཁབ ལྔ ནི ། ཨ་རི དང༌  ། ཧྥ་རན་སི ། དབྱིན་ཇི ། རྒྱ་ནག ར་ཤི་ཡ བཅས ཡིན ཅིང༌  ། རྒྱལ་ཁབ འདི ལྔ་པོ གང་རུང ཞིག གིས མོས་མཐུན མ་བྱས ཚེ རྒྱལ་ཚོགས ཀྱིས ལས་དོན གལ་ཆེན་པོ གང་ཡང ཐག་གཅོད བྱེད མི་ཐུབ ། ༣༽ རྒྱལ་ཚོགས ཀྱི ཚོགས་ཆེན སྐབས དབྱིན་ཇི-འི སྐད་ཡིག དང༌  ། རྒྱ-འི སྐད་ཡིག ར་ཤི་ཡ-འི སྐད་ཡིག ཨ་རབ་བྷི་ཡ-འི སྐད་ཡིག སི་པན གྱི སྐད་ཡིག ཧྥ་རན་སི-འི སྐད་ཡིག བཅས སྐད་ཡིག མི་འདྲ་བ དྲུག བེད་སྤྱོད གཏོང གི ཡོད ། ༤༽ དེང་སྐབས མཉམ་འབྲེལ་རྒྱལ་ཚོགས ཀྱི ཁོངས སུ རྒྱལ་ཁབ བརྒྱ དང དགུ་བཅུ་གོ་གསུམ ཡོད ཀྱང༌  ། དེ་དག ལས པ་ལི་སི་ཐན དང ཨེ་ཟི་རལ་གཉིས རྒྱལ་ཚོགས ཁོངས ཀྱི གཏན་འཇགས ཆ་ཤས སུ ཚུགས་མེད ། དེར་བརྟེན རྒྱལ་ཚོགས ཀྱི སྒོ་ཆེན མདུན་ངོས སུ རྒྱལ ཚོགས ཁོངས ཀྱི རྒྱལ་ཁབ སོ་སོ-འི རྒྱལ་དར བསྒྲེངས ཡོད ཀྱང༌  ། འདི-འི གྲས སུ གོང་གསལ རྒྱལ་ཁབ གཉིས ཀྱི རྒྱལ་དར མེད ། ༥༽ དེ་བཞིན རྒྱལ་ཚོགས ཀྱི ཚོགས་ཁང སོ་སོ-འི ཁྱད་ཆོས དང༌  ། དེ་དག གི བཟོ་འགོད་པ དང རི་མོ་པ སུ དང སུ ཡིན་མིན ། བཟོ་འགོད དང རི་མོ དེ་དག གི མཚོན་དོན ། ཚོགས་ཁང སོ་སོ-འི ནང དུ དེ་སྔ གལ་གནད ཆེ་བ-འི ལས་དོན གང དང ཐག་གཅོད མཛད་པ-འི ཚུལ ཡང ངོ་སྤྲོད བྱས བྱུང༌  ། ༦༽ རྒྱལ་ཚོགས ནང དུ ལས་ཁུངས ཆེ་ཆུང སྟོང་ཕྲག བརྒལ་བ ཡོད་པ དང༌  ། ཉིན་རེ བཞིན ཚོགས་འདུ བརྒྱ་ཕྲག འགའ་ཤས ཚོགས ཀྱི ཡོད་པ རེད ཅེས སོགས ངོ་སྤྲོད ཞིབ་རྒྱས བྱེད ཀྱི འདུག ང་ཚོ དེ-ར ལྟ་སྐོར འགྲོ་བ-འི སྐབས སུ ཚོགས་ཁང འགའ་ཤས ནང དུ ཚོགས་འདུ ཚོགས་བཞིན འདུག རྒྱལ་ཚོགས ནས མདུན གྱི སྒོ་ཆེན ཕྱོགས སུ ཡོང་བ ན ། རྒྱལ་ཚོགས ཀྱི ཁོངས སུ ཡོད་པ-འི རྒྱལ་ཁབ མང་ཆེ་བ-འི རྒྱལ་དར བསྒྲེངས འདུག ལ ། དེ་ནས སྒོ་ཆེན གྱི ཕྱི ར ཐོན་པ ན རྐུབ་བཀྱག ཚོས་གཞི་དམར་པོ ཅན རྐང་པ་གཅིག རྩབ་ཧྲལ དུ ཕྱིན་པ དེ དེ-ར འདུག རྐུབ་བཀྱག འདི བལྟས་ཚོད ཀྱིས དེ་ཙམ ཆེན་པོ མིན ཡང མཐོ་དམའ ལ སྨི་ཁྲེ བཅུ་གཉིས ཡོད་པ རེད ཟེར ། རྐུབ་བཀྱག འདི ཐོག་མ-ར འཆར་འགོད གནང་མཁན རྒྱལ་སྤྱི-འི དབང་པོ་སྐྱོན་ཅན ཚོགས་པ-འི ཚོགས་གཙོ ཕོལ་བུར་མཱ་ལེན ཟེར་བ ཡིན འདུག ཅིང༌  ། དངོས་སུ ལག་བསྟར ནས བཟོ་མཁན ནི སིད་སུ-འི སྒྱུ་རྩལ་པ ངྷ་ནེས་བྷོ་སེ ཊི ཞེས་པ ཡིན ། ཁོང གིས བཟོས གྲུབ་པ-འི རྗེས ཕྱི་ལོ ༡༩༩༧ ལོ-འི ཟླ ༨ ནས ཟླ་བ གསུམ གྱི རིང ཡོ་རོབ མཉམ་འབྲེལ རྒྱལ་ཚོགས ཀྱི སྒོ་ཆེན མདུན དུ བཞག་འདུག རྒྱུ་མཚན ནི སྐབས དེ-ར ཁ་ན་ཊ འི གྲོང་ཁྱེར ཨོ་ཁྲཱ་ཝ ལ འཛམ་གླིང གི གཞུང་འབྲེལ མ་ཡིན་པ-འི ཚོགས་པ་ཁག མི་འདྲ་བ བརྒྱ་ལྷག ལྷན་འཛོམས ཀྱིས ། འཛམ་གླིང གི རྒྱལ་ཁབ སུ་གང གིས ཀྱང ཞེས་པ-འི འགས་རྫས རིགས བཟོ་སྐྲུན དང བེད་སྤྱོད གཏན ནས མི་ཆོག་པ-འི ཁྲིམས་ཡིག གཏན་འབེབས བྱས འདུག ཅིང༌  ། ཡིག་ཆ དེ-འི མིང ལ ཞེས་པ རེད ཟེར ། གང་ལྟར གནས་སྟངས དེ འདྲ ཞིག གི འོག ནས རིམ་པ-ས རྐུབ་བཀྱག འདི ལྗི་ནེས་ལྦ རྒྱལ་ཚོགས མདུན་ཐང དུ གཏན་འཇགས ལྟ་བུ-ར གྱུར་པ ཡིན་ཚོད འདུག འདི-ས དབང་པོ་སྐྱོན་ཅན གྱི མི་ཞིག མཚོན གྱི འདུག སྙམ་པ རྐུབ་བཀྱག མཐོང་བ དང ཡིད ལ རང་བཞིན གྱིས འཁོར ཡོང་བ ཞིག འདུག མཚོ་རྒྱུད ཀྱི གླིང་ག བརྒྱུད ནས འགྲོ་བ-འི སྐབས ཡོངས་གྲགས ཀྱི བཤད་སྲོལ ལ ། སིད་སུ ནི ཡོ་རོབ་གླིང གི རང་བྱུང མཛེས་སྡུག གི མཚོན་རྟགས སམ སྙིང་བཅུད ཡིན་པ དང༌  ། ཧྥ་རན་སི དང ཨེ་ཊ་ལེ གཉིས ནི ཡོ་རོབ་གླིང གི གནའ་བོ-འི རིག་གནས འཕེལ་རྒྱས ཀྱི མཚོན་རྟགས ། འཇར་མན ནི ཡོ་རོབ ཀྱི དེང་རབས རིག་གནས དང གྲོང་ཁྱེར གྱི མཚོན་རྟགས ཡིན ཟེར་བ-འི བཤད་སྲོལ ཡོད་པ ལྟར ། སིད་སུ ལ མཚོན ན ཤིན་ཏུ དོན ལ གནས་པ ཞིག རེད སྙམ་པ-འི ཚོར་སྣང མ་བཅོས་པ ཞིག རང་བཞིན གྱིས ཡོང གི འདུག ལ ། སིད་སུ ལ ཡོ་རོབ་གླིང གི སྐམ་ས-འི རི་རྒྱུད ཀྱི རྒྱལ་ཁབ ཅེས སྙན་གྲགས ཆེན་པོ-ར བརྩི་བ-འི རྒྱུ་མཚན ཡང མ་བཅོས ལྷུན་ཆགས ཀྱི རང་བྱུང གི མཛེས་སྡུག འདི་འདྲ ལ བསམ་པ ལོས ཡིན སྙམ་པ ཡོང གི འདུག མཚོ་འགྲམ དེ-ར བཅོས་མ-འི བཀོད་མ རྒྱང་རིང་པོ ནས མཐོང་ཐུབ་པ ཞིག འདུག ཅིང༌  ། འདི-འི མཐོ་ཚད སྨི་ཁྲེ བརྒྱ དང བཞི་བཅུ ཡོད་པ-ས འདི་ནི འཛམ་གླིང ཐོག ཆུ་གྱེན ལ འཕྱོ་བ མཐོ་ཤོས དེ རེད ཟེར ། 