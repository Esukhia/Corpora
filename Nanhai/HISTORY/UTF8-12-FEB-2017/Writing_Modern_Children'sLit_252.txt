སྤྲེའུ སྒྱིད་ལུག གནའ་སྔ་མོ ར ས་ཆ ཞིག ཏུ སྤྲེའུ སྒྱིད་ལུག ཅིག ཡོད་པ དེ དུས དང རྣམ་པ་ཀུན་ཏུ ཁ་ཡག ལ བསྒྱུར ། མགོ་ཡོག ལ བསྡུས ཏེ ཟ་འདོད འགུལ དཀའ་བ འི བསམ་ངན ཡིད ལ བཅངས ཏེ འཚོ་བ ཞིག ལགས ། ཉིན་ཞིག ཁོང གི ཟས ཡོད་ཚད ཟད སོང་བ ས རི་བོང གི དྲུང དུ སོང སྟེ ། གཅུང་པོ རི་བོང ལགས ། ང ལ གྲོ་མ ཅུང་ཙམ སྐྱིས དང ང ས སང་ཉིན ཁྱེད སླེབས ཚེ སྟེར ཡོང ཞེས བཤད་པ ར ། རི་བོང གིས ཁོ འི ངོ མ་ཆོད་པ ར གྲོ་མ ཁུག་མ གང བསྐྱིས་པ རེད ། དེ་ནས ཡང ཝ་མོ འི དྲུང དུ སོང ནས ། ཨ་ཅེ ཝ་མོ་ལགས ། ང ལ གྲོ་མ ཅུང་ཙམ སྐྱིས དང སང་ཉིན སྔ་མོ ཁྱེད སླེབས ཚེ སྟེར ཡོང ཞེས བཤད་པ ས ། ཝ་མོ ས ཀྱང གྲོ་མ ཁུག་མ གང བསྐྱིས་པ རེད ། དེ འི རྗེས སླར་ཡང སྤྱང་ཀི འི དྲུང དུ ཕྱིན ཏེ ཨ་ཇོ སྤྱང་ཀི་ལགས ། བདག ལ གྲོ་མ ཅུང་ཙམ སྐྱིས དང སང་ཉིན ཁྱེད སླེབས སྐབས སྟེར ཡོང ཞེས བཤད་པ དང  ། སྤྱང་ཀི ས ཀྱང གྲོ་མ ཁུག་མ གང བསྐྱིས ། དེ་བཞིན་དུ སྟག གི མདུན དུ སོང སྟེ སྔར་བཞིན བཤད དེ གྲོ་མ ཁུག་མ གང བསྐྱིས ཏེ མཐར རང་ཁྱིམ དུ ལོག ཕྱི་ཉིན སྐྱ་རེང ལྷ་མོ འི འཛུམ་ཞལ མངོན ཚེ སྤྲེའུ ཁང་སྒོ ར བུད དེ ལྟ་དུས ། རི་བོང གིས སྔར ནས སྒུག འདུག ཅིང  ། ད་ནི གྲོ སྐྱིན དགོས ཞེས བཤད སྐབས ། སྤྲེའུ ཡིས ཝ་མོ འང ཡོང་བ མཐོང ནས རི་བོང ལ ། ཁྱེད མྱུར དུ ང འི ཁང་རྒྱབ ཏུ ཡིབ མ་གཏོགས ། ཝ་མོ ཡོང གིན ཡོད་པ ས ཁྱེད ཀྱི ཚེ་སྲོག ལ གནོད་པ བྱེད རྒྱུ རེད ཅེས བརྗོད་པ ར ། རི་བོང གིས བདེན་པ ར སེམས ཏེ ཁང་རྒྱབ ནས གབ ། ཝ་མོ སླེབས་པ དང སྤྲེའུ ཡིས ། ཨ་ཅེ་ལགས ། སྐུ་ཉིད ཁང་རྒྱབ ཏུ ཕྱིན ལ རི་བོང ཞིག ཡོད་པ དེ སོད ལ དེ ར ཡིབ མ་གཏོགས ། གལ་སྲིད ཨ་ཇོ སྤྱང་ཀི སླེབས་ན ཁྱེད ཟ ངེས རེད ཅེས བཤད ཚེ ། ཝ་མོ ས བདེན་པ ར སེམས ཏེ སྤྲེའུ ཡིས བཤད་པ ལྟར བྱས ། དེ འི སྐབས སྤྱང་ཀི དལ གྱིས སླེབས་པ དང  ། སླར་ཡང སྤྲེའུ ཡིས ། ཨ་ཇོ་ལགས ། ཁང་རྒྱབ ཏུ ཝ་མོ ཞིག ཡོད་པ ས ཁྱེད ཀྱིས དེ ཟོས ཏེ ཡིབ ནས སྡོད མ་གཏོགས ། གལ་སྲིད ཨ་ཁུ སྟག ཐོན་ན ཁྱེད ཀྱི སྲོག ལ རྒོལ ངེས རེད ཅེས་པ ར ། སྤྱང་ཀི ས ཀྱང བདེན་པ ར བསམ སྟེ སྤྲེའུ ཡིས བཤད་པ ལྟར བྱས ཏེ བསྡད ། དེ འི དུས་ན སྟག དེ བློ་བདེ་བག་ཕེབས ཀྱི ངང ནས སླེབས སྐབས སྤྲེའུ ཡིས ། ཨ་ཁུ་ལགས ། ཁང་རྒྱབ ཏུ སྤྱང་ཀི ཞིག ཡོད་པ ས དེ སོད མ་གཏོགས རང་རེ རི་སྐྱེས སྲོག་ཆགས ཀྱི གདོན་འདྲེ རུ གྱུར འདུག ཅེས བཤད་པ ར ། སྟག་མོ ས ཀྱང ཞལ གྱིས བཞེས ཏེ སྤྱང་ཀི བསད ཅིང ཕྱིར ཡོང ནས གྲོ སྐྱིན དགོས ཞེས བཤད སྐབས ། སྤྲེའུ དེ ཧ་ལས་པ འི ངང ནས ། ཨ་ཙེ ། ཨ་ཁུ་ལགས ། ཁྱེད ལ སྲོག་ཆགས གསུམ གྱི ཤ ཕུལ ཡོད་པ ས ད་དུང མི་ཉན་པ ཨེ་རེད ཅེས དྲིས ཚེ ། སྟག ཡ་མཚན སྟེ ། སྲོག་ཆགས གསུམ དེ གང་དག ཡིན ། ཞེས ཡིད མི་ཆེས་བ འི ངང ཕྱིར དྲིས ། སྐབས དེ ར སྤྲེའུ ཡིས ། རི་བོང ཝ་མོ ས བསད ། ཝ་མོ སྤྱང་ཀི ས བསད ། སྤྱང་ཀི ཁྱེད ཀྱིས བསད་པ ས སྲོག་ཆགས གསུམ གྱི ཤ ཁྱེད ཀྱིས ཟོས་པ མིན ནམ ཞེས སྨྲས ཀྱང སྟག གིས ཁས་མི་ལེན་པ ར མ་ཚད ། ང ས ཁྱོད རང གསོད རྒྱུ ཡིན ཞེས མཆོངས ཡོང ། སྤྲེའུ ཡིས ། འོ་ན ང ས ཁྱོད ལ བཤད ། ཟླ འདི འི ཚེས བཅོ་བརྒྱད ཉིན ཡ་གི འི ལྕང་སྡོང གི འོག ཏུ ཤོག དང ངེད་གཉིས ཀྱིས རྒྱལ་ཕམ གྱི དབྱེ་བ འབྱེད ཟེར་བ ར ། སྟག་མོ ས རང་ཉིད རྒྱལ ངེས ཡིན་པ འི ཡིད་ཆེས བརྟན་པོ འི ངང  ། ཆོག གི ཆོག གི ཞེས རང་ཁྱིམ དུ ལོག ཚེས བཅོ་བརྒྱད ཀྱི ཞོགས་པ འི སྐྱ་རེངས གསལ་བ དང སྤྲེའུ ཡིས རྡོ་ཞིབ ཁུག་མ གང དང ཆུ ཟོ་བ གང  ། ཕ་བོང ལུག་མགོ ཙམ ཞིག བཅས ཁྱེར ཏེ ལྕང་མ འི མགོ ར འགོས ཏེ སྟག ཡོང་བ ར བསྒུག ཅིང བསྡད ། ཉི་མ འི འོད་ཟེར ས་གཞི ར ཕོག་པ དང ལྷན དུ སྟག གིས ཀྱང འཇིགས་པ འི ཆས བཅོ་བརྒྱད དང བཅས ཏེ ལྷགས ། སྤྲེའུ ས ། ཨ་ཁུ་ལགས ། ངེད་གཉིས ཀྱི གྱོད ལ དངོས་གནས འགྲིག་རྒྱུ མེད དམ ཞེས དྲིས ཚེ ། སྟག གིས ། ཁྱོད ཀྱིས བདག ལ གྲོ་མ འི སྐྱིན་པ གསུམ འཇལ མ་བྱས་ན གྱོད ལ འགྲིག་རྒྱུ གཏན ནས མེད ། འགྲིག་སོང་ན སྟག ཅེས་པ མེད་པ འི རྟགས ཡིན ཞེས ལབ ། སྤྲེའུ ས ། གལ་སྲིད ང ས ལྷ་སྲིན་སྡེ་བརྒྱད དབང དུ བསྡུས ཏེ ཁྱོད ཀྱི སྟེང དུ ཐོག་སེར ཕབ་ན ། ཁྱོད མི་སྐྲག གམ ཞེས སྨྲས་པ ར ། སྟག གིས ། ཁྱོད ཀྱིས གནམ་ས་བླ་འོག བརྗེས ཀྱང ཁོ་བོ མི་འཇིགས ཞེས སྨྲས ། ཡང སྤྲེའུ ས ། འོ་ན སྡོང་འོག ཏུ ཚུར ཤོག ཅེས སྟག ཤིང་སྡོང འོག ཏུ ཁྲིད ཅིང ཆུ ཟོ་བ གང་བོ སྟེང དུ བྱོས་པ དང  ། རྡོ་ཞིབ རྣམས སྟེང དུ བླུགས ཏེ དྲག་ཆར དང སེར་བ འདྲེས་མ བབས སོང ཞེས འུར བརྒྱབ ། དེ་བཞིན ཕ་བོང ལུག་མགོ ལྟ་བུ དེ གཅིག འཕངས ཏེ གནམ་ལྕགས ཀྱི ཐོག་མདའ བར་མེད དུ འཕེན་རྒྱུ རེད ཅེས འུར ཚེ ། ཕ་བོང དེ ལྷུང ནས སྟག གི མགོ་དཀྱིལ དུ བརྒྱབ་པ ས ཁོ རབ ཏུ འཇིགས ཏེ ། བྱམས་བརྩེ དང ལྡན་པ འི སྤྲེའུ དམ་པ་ལགས ། ད་ཅི ང ས ཁྱེད ལ བཤད་པ ཐམས་ཅད ཀུ་རེ ཡིན ། དེ་རིང ང ཁྱེད ལ གྲོ སྐྱིན མི་དགོས ཟེར་བ ར འོང་བ ཡིན ཞེས ཕྱིར ལྟ ཙམ ཡང མེད་པ ར བྲོས སོང་བ རེད ། 