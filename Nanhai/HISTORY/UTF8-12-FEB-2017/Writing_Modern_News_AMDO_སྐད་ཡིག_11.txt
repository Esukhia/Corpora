སྒྲུང ། བྱ་མདོ དོན་གྲུབ་ཚེ་རིང གི ན་བུན ཁྲོད ཀྱི དབྱར་ཟླ  ། གཡུ་སྒང རྩྭ་ཐང གི སྨུག་པ སངས སོང  ། དེ་ནི ཁོ-འི འཚོ་བ ཞེས་པ-འི སྒྱུ་རྩལ གྱི གྲིབ་གཟུགས མངོན་པ-ར གསལ་བ-འི དགའ་སྐྱོ་ཆགས་སྡང གི སྤང་ལྗོངས ནེམ་པོ དེ མེ ཡིས གཞོབ ཅིང ཆུ ཡིས འཇིག་པ དང འདྲ བྱུང ལ ། ཁོ ད་སོ་མ-ར ཕྱིར་དྲན གྱི གྲོང ལ འཁྱམས་པ-འི སྐབས སུ མངོན་ལྐོག གང་རུང ཞིག ནས ཅི་ཞིག བོར སོང་བ འདྲ་བ-འི ཚོར་སྣང ཆ་མེད དེ དང ཡང འདྲ བྱུང  ། ཁོ ས ས་ངོས ནས བར་སྣང གི ཁམས ལ ཞེན་ཆགས མ་ཐེག་པ ལྟར དལ་དལ གྱིས འཕྱུར གྱིན་པ-འི ན རྗན ལང་ལོང དེ-འི གསེང ལ ཅེར ནས བསྡད ། ཁོ ས རང གི སྣང་བ-འི ཁྲོད ཀྱི འཚོ་བ ལྟ་བ-འི ན རྗན དེ-འི ཁྲོད དུ ཧར གྱིས ཅེར ནས བསྡད ། ཁོ ས ཅི་ཡང མཐོང མ་སོང །ཅི་ཡང མ་མཐོང ལ གང ལ ཡང འདང མ་ཕོག་པ-ས ། མཇུག མཐ-ར ། རྒྱང་རིང གི རི་ཚོགས མང་པོ ཞིག སྣོལ ས-འི ཉག་ག ཞིག ལ སེམས ཀྱི དམིགས་པ རྩེ་གཅིག གིས གཏད ནས བསྡད ། འཚོ་བ ནི རྒྱང་རིང གི རི་ཉག དག ན ན་བུན བཞིན ཕྱོགས དང ཕྱོགས སུ དམིགས་པ མེད་པ-ར གང འདོད དུ རླུང གིས སྤུར ནས འགྲོ་བ-འི ན རྗན་གན དག གི ཆོས་ཉིད དང མཚུངས་པ ཡིན ནམ ། ཁོ ས དེ་ལྟར རང གིས རང ལ ལན མེད་པ-འི དྲི་བ ཞིག དྲིས ནས བསྡད ། ཁོ ས རང གིས རང ལ ལན མི་ཕོག་པ-འི དྲི་བ དེ་དག ནི མ་གཞི ཅི་ཞིག ལ འདྲི དགོས བྱུང སོང ངམ ། ཁོ ས གཟུགས མེད ཀྱི ཕྱིར་དྲན རང་བཞིན ལྡན་པ-འི ཚོར་བ ཟབ་མོ ཞིག ལས ཅི་ཡང རྙེད ཐུབ ཀྱི ཡོད་པ འདྲ སྟེ ། ཆར་བ བབས་པ-འི ཞོགས་པ དེ་ནི ཁོ་ཚོ-འི སློབ་གྲྭ-ར དབྱར་གནང བཏང་བ-འི དུས རེད དེ ། ཞོགས་པ དེ་ནི ཁོ ར མཚོན་ན དེ་འདྲ-འི རླན་བཤེར དང ལྡན ཞིང །སེམས ཀྱི གཏིང་རིམ ཡང ནམ་ཡང བརླན་པ-ར བྱས འགྲོ་བ ཞིག ཡིན་པ ཁོ ས དེ་རིང སྟེ ། དབྱར་གནང བཏང རྗེས ཀྱི དེ་རིང གི གཡུ་སྒང རྩྭ་ཐང ནས མ་གཏོགས ཤེས མ་སོང །ཞོགས་པ དེ་ནི ཁོ ས རང གི སེམས ཀྱི གཏིང་ས-ར ལྷུང་བ-འི མཛེས་སྡུག དང དུངས་སེམས ཀྱི སྒྱུ་རྩལ རྨད་དུ་བྱུང་བ ཞིག ལ ཆེས མཐའ་མཇུག གི གྱེས་བརྡ བཏང་བ-འི ཞོགས་པ ཞིག ཡིན་པ-འང ག་ལ ཤེས ཏེ ། དེ་རིང རྒྱང་རིང གི འབྲོག་ཐང དེ་ནས འབྱོར་བ-འི མོ-འི འཕྲིན་ཐུང དེ-འི རྗེས ནས མ་གཏོགས ཚོར མ་བྱུང  ། དབྱར་གནང བཏང རྗེས ཀྱི ཞོགས་པ དེ-ར ། ཁོ ས སྔ་མོ ནས རང ལ བཟོས ཡོད་པ-འི འཆར་གཞི དེ-འི ཆེད དང  ། དབྱར་གནང གི འཚོ་བ ཞེས མིང གིས ཁྱེར ན ཆེན་པོ ཞིག ཆགས ཡོད ན-འང  ། དོན གྱི ཐོག ཏུ བཞག ན ། དོན ངོ་མ-ས རིན་ཐང མེད་པ ལྟ་བ-འི མྱི ཁ ཞིག ལ གཡོལ ཆེད ཡིན ཏེ ། ལོ འདི་དག གི རིང ལ ཁོ-འི ཕ་ཡུལ གྱི ལུང་བ ཆུང་ཆུང དེ རུ-འང སྔོན་ཆད དར མ་མྱོང་བ-འི བཤད་སྲོལ ཞིག ཆགས ཡོད་པ-ར མ་ཟད ། དེ་ནི ཁོ-འི ཕ་ཡུལ གྱི ཁ རྒན་དར་གཞོན་གསུམ སུ ཡིན་ཡང ཤེས ཀྱང མི་ཤེས རུང །གང་ལྟར ། དེ-འི ཕྱོགས ནས ཁོག དཔུང རྩོད ཁོ་ཐག ཡིན་པ-འི ལས་འགུལ གྱི རླབས རྒྱུན ཞིག ལངས འགོ བརྩམས ཡོད ། དེ་ནི དུས་རབས ཀྱི འཕོ་འགྱུར དང ཚན་རིག གི རླུང་འཚུབ དྲག་པོ-ས སྡེ་གྲོང འདི-འི མིའི་རིགས ཀྱི ཞི་འཇགས ཀྱི བསམ་བློ-འི མཚོ ངོགས དལ གྱིས གཡོས་པ-ས ཡིན ནམ ། གང་ལྟར ། ཁོ ས ཤེས་པ-འི མི་ལོ བཅུ་ཕྲག ཁ་ཤས ཀྱི ཡར སྔོན དུ ། ལྷིང་འཇགས དང ཁུ་སིམ གྱི གཏིང དུ ལྷུང་བ-འི ལུང་བ ཆུང་ཆུང འདི-འི ཡུལ་མི ཀུན གྱིས ཀྱང ད་ནི དཔེ་ཆ དང བསམ་གཞིག གི ལམ་ཁ-ར བསྙེག ནས ཙག་རླུང དང གངས སྨུག གི བཙན་འཛུལ ལས ཐར འདོད་པ འི སེམས་བྱུང ལང་ལོང གི ཧྲག་བར ནས ཚེ་སྲོག གི སྤང་ལྗོངས སུ འཕྲོས་པ-འི ཆོས་ཉིད ཀྱི འོད་སྣང ཞིག མཐོང གིན ཡོད་པ དང ཡང འདྲ བྱུང སྟེ ། ལུང་བ དོག་པོ དེ-ར འཚོ ཞིང གཞིས་པ-འི ཁོ-འི ཕ་ཡུལ གྱི ཡུལ་མི ཀུན གྱི ཁ ན མ་ནི ལྟར བགྲང་བ དང ཆུ་ཀློང ལྟར བརྡོལ གྱི ཡོད་པ ནི སུ ཚང གི སློབ་མ སུ ཞིག གིས སློབ་ཆེན ག་འདྲ ཞིག ཏུ རྒྱུགས འཕྲོད སོང་བ དང  ། འཕྲོད ནས ཀྱང ལས་གནས གང་འདྲ ཞིག ན ལས་ཀ ཅི་འདྲ ཞིག གཉེར གྱི ཡོད་པ ། ལས་ཀ ཅི་འདྲ ཞིག གཉེར ནས ལས་ཕོག ཅི་ཙམ ཞིག རེག གིན ཡོད་པ སོགས མ་ནི་ཁང དང ཆུ་ཁ རྐ་ཁ གང རུང ནས ཚ་འདྲི གཏིང་འདྲི བྱས ཏེ གསལ་བོ དག་པོ-ར ཤེས སུ འཇུག་པ-ས ། གལ་སྲིད སྡེ་བ འདི-འི སློབ་ཆེན་སློབ་མ ཞིག ཡིན ཕྱིན ། དབྱར་དགུན་གནང གི སྐབས སུ-འང །དགོན་སྡེ སོགས སུ སློབ་སྦྱོང ལ མི་འགྲོ་བ-ར ཕྱིར ཕ་ཡུལ དུ ལོག ནས འགྲོ་བདེ འདུག་ཐབས བྱས ན སྡེ་མི ཀུན་པོ-ས ཐན ཞིག བཤད་པ-འམ ། ཡང ན ། དེ ཚང གི སློབ་མ དེ མ་རབས ཐ་ཤལ ཞིག རེད ཟེར་བ སོགས སྐྱིད་པོ ཞིག འདུག ཐབས་མེད་པ-ས ། རྒྱུན་པ-ར སློབ་གྲྭ ནས ཁོ-འི སེམས ལ འདོད་པ-འི དངོས་གྲུབ སྩོལ་མཁན གྱི ལྷ་མོ ཡིན ཞེས མོ མ་གཏོགས ཅི་ཡང མི་མཁོ་བ-འི ཁོ ཡང དབྱར་གནང གི སྐབས སུ ཕ་ཡུལ དུ ལོག་སྲོལ ཞིག གང ན ཡོད དམ ། དེ་བ-ས ། ཁོ ས ཀྱང དབྱར་གནང བཏང་བ-འི ཞོགས་པ དེ-ར ། ཉིན འག-འི སྔོན ནས གྲ་སྒྲིག བྱས ཡོད་པ-འི སེམས ཀྱི རྩྭ་ཐང དེ-ར ལོག གྲབས བྱས ། དབྱར་གནང བཏང་བ-འི ཞོགས་པ དེ-འི ཁོ ནི དེ་རིང གི གཡུ་སྒང རྩྭ་ཐང ན ཐབས་ཟད འུ་ཐུག ཏུ གྱུར་བ-འི ཁོ དང གཏན ནས འདྲ་བོ བྱུང ཡོད མི་སྲིད ། ཞོགས་པ དེ-འི ཞི་འཇགས ཀྱི ངོས སུ ཁོ དང མོ གཉིས ཀྱི མཉམ གཤིབ ཀྱི གཟུགས་རིས དང  ། མཁའ་དབུགས དྭངས་མོ དེ-འི གཏིང དུ ནུབ་པ-འི ཁོ གཉིས ཀྱི སེམས་ཁོང གི སྨོན་འདུན གྱི འབོད་པ-འང འཁོར ཡོད ངེས ། ཞོགས་པ དེ-འི ཁུ་སིམ ཁྲོད ། ཁོ-འི ཁ་གཏད དུ ཀྲོང་ངེར ལངས ཡོད་པ-འི མོ ས ། མིག གི གཏིང དུ སྦས ཡོད་པ-འི འོད་མདངས དེ་ལས ཁོ ལ ཅི་ཞིག བཤད ཡོད་པ སུ-ས ཀྱང དཔག་དཀའ མོད ། སྒང གི རྫ་ཁ དེ རུ ལུག འཚོ་ས ནས བསྡད ཡོད སྐབས ཁོ ར འབྱོར་བ-འི མོ-འི འཕྲིན་པ དེ་ལས རྗེས སུ དཔག་ཐུབ སྟེ ། ཁོ ས ཕར ལ བཏང་བ-འི འཕྲིན་ལན དེ ཡུན་རིང ཞིག ལ འབྱོར་བ མ་བྱུང  ། དབྱར་གནང བཏང་བ-འི ཞོགས་པ དེ-ར ། ཁོ ས མོ ལ འགྲོ རོགས བྱས ཏེ སྲང་ལམ ཞིག གི བཞི་མདོ རུ ཐོན རྗེས ། མོ ས ཅི་ཡང མི་བཤད་པ-ར ། ཡ ། ད དེ བྱོས ། རྗེས ནས ད་དུང ཐུག ནི རེད ། ཅེས བཤད རྗེས ། ནུབ ཀྱི ཕྱོགས སུ སུ ཞིག གི འཁྲེང་ཞེན གྱི རིང་ཐུང ལོས ཡིན སྙམ་པ-ར ནག ཤུར་སེར འཐེན ནས ཡོད་པ-འི གཞུང་ལམ དེ དེད ནས རླངས་འཁོར ས་ཚུགས ཀྱི ཕྱོགས སུ དལ་བ དལ སོང །ཁོ ས གྲོང་ཁྱེར གྱི གཞུང་ལམ སྟེང དུ མཐོན་པོ-ར བརྩིགས ཡོད་པ-འི ཟམ་པ དེ-འི ཀླད ནས ཁོ དང བར་ཐག འོས་འཚམ ཞིག ཕྱེས ཡོད་པ-འི ཁོ་མོ-འི རྗེས སུ ཅེར ཙམ བྱས་རྗེས ། ཕ་ཡུལ ནས ཐོན ཡོད་པ-འི ཁོ-འི གྲོགས་པོ དེ སྣེ་ལེན བྱེད དུ སོང །སྤྱིར ཁོ-འི ཕ་ཡུལ གྱི ལུང་བ དོག་པོ དེ རུ མི་མང ཆེ་བ-ས ཕྱུགས་ཟོག འཚོ་བ དང ཞིང་ལས གཉེར་བ ། ཚོང་ལས ཙག་ཙིག གཉེར་བ ། དབྱར་རྩྭ་དགུན་འབུ རྐོ་བ ། ཞོར་ལས གཉེར་བ སོགས ལ བརྟེན ནས ཁ གསོ་ཐབས བྱེད ཀྱི ཡོད་པ-ས ། ཁོ-འི ཡུལ གྲོགས དེ-འང ཕྱི རུ ཚོང་གཉེར ལ འགྲོ ཡི ཡོད་པ-ར གདོན མི་ཟ ། གང་ལྟར ཀྱང ཐེངས འདི-ར ། ཁོ-འི ཡུལ གྲོགས དེ ཡང དགོས དབང གིས བླ་བྲང སོགས ས་ཆ མང་པོ ཞིག ལ ཚོང་ལས སྤེལ དུ འགྲོ ཡི ཡོད་པ དེ ཁོ ས དབྱར་གནང གི དུས་ཚོད བེད་སྤྱད ནས སྟོད ཀྱི རྩྭ་ཐང ཆེན་པོ དེ རུ འགྲོ ཡི ཡོད་པ དང ཁེལ བྱུང  ། ཉིན འག-འི སྔོན ནས ཁོ-འི གྲོགས་པོ དེ-ས ཁོ ལ ཞུ་བ བྱས ཏེ ཐེངས འདི-ར ཚོང ཞིག བརྒྱག རོགས བྱེད དགོས ཞེས་པ-འི ཞུ་བ དེ-འི ངོ ཁོ ས ཟློག མ་ཐུབ་པ-ས ། དབྱར་གནང བཏང་བ-འི ཞོགས་པ དེ-ར ཁོ ས རང གི ཚོར་བ-འི ཟབ་ས-ར ལྷུང་བ-འི རྨད་བྱུང མཛེས་སྡུག གི བདག་ཉིད་ཅན གྱི མོ་རང སྐྱེལ་མ བྱས་རྗེས ། ཡུལ གྲོགས དེ-ར འགྲོགས ནས རྨ་ལྷོ-འི ཕྱོགས སུ ཆས སོང  ། ཁོ-འི ཡུལ གྲོགས དེ ས་ཆ ཐག རིང ལ སྤྱིར ནས འགྲོ མ་མྱོང་བ-ས ལམ་བར ཧྲིལ་བོ ར ཁ་བརྡ ཡར་མར མང་པོ བྱས ན-འང །ཁོ དེ་དག ལ སྤྲོ་སྣང ཆེ-ར བྱུང གི མེད་པ འདྲ སྟེ ། ཁོ ས ནམ་ཞིག ཡིན་པ མི་དྲན མོད ། དུས ཤིག ནས རང་སེམས སུ དམ་པོ-ར བརྐོས མྱོང་བ-འི འདོད དོན ཞིག འགྲུབ་པ-ར སེམས གཏིང ན སྐྲག གིན འདུག མོ དང གཏན་འགྲོགས བྱ མ་ཐུབ ན ཅི བྱ-འམ ད་ནི ཅི་ཞིག བྱས ན བཟང ངམ སྙམ བཞིན ཁོ-འི ཡུལ གྲོགས ཚོང་བ དེ-འི གདོང ལ ཟུར ལྟས ཤིག བྱས ཤིང  ། ཁོ གཉིས ཀྱི མདུན ན ནག་རོག་གེར བང གིས རྒྱུག ནས འགྲོ བཞིན་པ-འི སྤྱི་འཁོར དེ-འི རྗེས ལ ཅེར ནས བསྡད གློ དུ ཁོ-འི ཁ་པར དུ བརྡ་འཕྲིན ཞིག འབྱོར སོང ། དེ་ནི གཞན སུ ཡང མ་ཡིན་པ-ར ཁོ-འི མཁའ་འགྲོ་མ ར གྱུར མྱོང་བ-འི མོ རེད ། 