སྤྱང་གྲུང འཛོམས་པ འི ཞིང་པ འི བུ་མོ ། གནའ་སྔ་མོ འི དུས སུ ཞིང་པ རྒས་པོ ཤིན་ཏུ དབུལ ཞིང ཕོངས་པ ཞིག ཡོད་པ དེ ལ རྩྭ འི སྤྱིལ་བུ ཆུང ཞིང དམའ་བ ཞིག དང སྤྱང་གྲུང འཛོམས་པ འི བུ་མོ ཞིག ཡོད་པ ཕུད ། གཞན ཅི་ཡང་མེད ཅིང ། ཐ་ན རྨོ་ཞིང ལྷེབ་ཙམ ཞིག ཀྱང མེད་པ རེད ། ཉིན་ཞིག ཁོ འི བུ་མོ ས ང་གཉིས ཀྱིས གུས ཤིང བརྩེ་བ འི རྒྱལ་པོ མཆོག ལ ང་ཚོ འི ཁྱིམ ལ རྨོ་ཞིང ལྷེབ་ཙམ ཞིག གསོལ་རས གནང རོགས གནང ཟེར རེ་བ ཞུས་ན ཡག་པོ ཡོད ཀྱི རེད ཅེས བཤད ། ཁོ འི ཁྱིམ ཧ་ཅང དབུལ་པོ ཡོད བདེན་པ ཡིན་པ རྒྱལ་པོ ས ཤེས རྗེས ། ལམ་སེང ཁོ འི ཁྱིམ ལ སྤང ལྷེབ་ཙམ ཞིག སྟེར་བ ས བུ་མོ དང པ་ཕ དགའ་ཐག་ཆོད ནས ། ལམ་སེང ཡུར་མ ཡུར་བ དང ས སོབ་སོབ བཟོས ཏེ ། ས དེ འི སྟེང དུ འབྲས་སོབ དང ། གྲོ འི རིགས འདྲ འདེབས་རྩིས བྱས ། ཕ དང བུ་མོ གཉིས ཀྱིས ལས་ཀ ཚར གྲབས ཡོད་དུས གློ་བུར ས་འོག ནས ཅ་ལག གསེར་འོད ཆེམ་ཆེམ ཞིག རྙེད་པ ཡར བླངས ནས བལྟས་པ ས ། དེ ནི གསེར གྱི སྣག་བུམ ཞིག ཡིན་པ ཤེས ། ཞིང་པ དེ ས ཁོ་རང གི བུ་མོ ར བུ་མོ རང ལ ང ས ཤོད རྒྱུ ར ། ང་རང་ཚོ འི རྒྱལ་པོ མཆོག ཐུགས་རྒྱུད བཟང ལ བྱམས་སྙིང་རྗེ ཆེ་བ ས ། ང་ཚོ ར ས་ཆ འདི གསོལ་རས གནང་བ རེད ། བྱས་ཙང ས་ཆ འདི ནས རྙེད་པ འི གསེར གྱི སྣག་བུམ འདི ང་ཚོ ས རྒྱལ་པོ མཆོག ལ འབུལ དགོས་ངེས རེད ཅེས བཤད ། འོན་ཏེ བུ་མོ ས པ་ཕ འི བྱེད་སྟངས ལ མོས་མཐུན མ་བྱས་པ ར ། པ་ལགས ། ད་ཆ ང་གཉིས ལ གསེར གྱི སྣག་བུམ དེ ཡོད ཀྱང ། གསེར གྱི གཏུན་བུ མེད་པ ས ། གསེར གྱི གཏུན་བུ དེ རྙེད རྗེས ང་གཉིས ཀྱིས གཞི་ནས རྒྱལ་པོ ར འབུལ དགོས་པ ལས ད་ལྟ འབུལ གཏན ནས མི་རུང ། དེར་བརྟེན སྔོན་ལ མི སུ ལ ཡང མ་བཤད་ན ལེགས ཞེས བཤད་པ རེད ། འོན་ཏེ བུ་མོ འི ཕ་རྒན ཨུ་ཚུགས ཧ་ཅང ཚ་བ དེ ས བུ་མོ ས བཤད་པ ར མ་ཉན་པ ར ། གསེར གྱི སྣག་བུམ འཁྱེར ཏེ ཕོ་བྲང གི ཕྱོགས སུ རྒྱལ་པོ མཇལ་བ ར ཕྱིན ནས ། གསེར གྱི སྣག་བུམ དེ ནི སྤང དེ ར ཡུར་མ ཡུར་དུས རྙེད བྱུང་བ བདག གིས གུས་སེམས མཚོན་ཕྱིར འབུལ རྒྱུ ཡིན་པ ས རྒྱལ་པོ མཆོག ནས བཞེས རོགས གནང ཞེས ཞུས་པ དང ། རྒྱལ་པོ ས གསེར གྱི སྣག་བུམ དེ བླངས རྗེས ། ཅ་ལག གཞན་དག རྙེད བྱུང ངམ ཞེས ཞིང་པ ར དྲིས ། ཞིང་པ ས ཅ་ལག གཞན་དག རྙེད མ་བྱུང ཞེས ཞུས ། རྒྱལ་པོ ས ཁོ ལ གསེར གྱི གཏུན་བུ དེ ལམ་སེང འཁྱེར ཤོག ཅེས བཤད ། ཞིང་པ ས ང ལ གསེར གྱི གཏུན་བུ མ་རྙེད བདེན་པ ཡིན ཞེས དག་འབུད བྱས ཀྱང ། ཁོ ས དེ་དག ཤོད ཡས ཕྱི དྲག་ཐག་ཆོད ནས ཁོ བཙོན་འཇུག བྱས་པ མ་ཟད ། གསེར གྱི གཏུན་བུ དེ མ་རྙེད ཀྱི བར དུ བཙོན་ཁང ནང ཡུན ཧ་ཅང རིང་པོ ཞིག སྡོད དགོས ཀྱི ཡོད་པ རེད ། ཁོ བཙོན་པ ཞིག ལྟར བཙོན་ཁང ནང སྡོད དགོས བྱུང་བ དང ། ཉིན་ལྟར བྲན་གཡོག གིས ཁོ ལ ཆུ་གྲང་མོ དང མེན་པ འོ སྐམ་པོ སྟེར་བ རེད ། གཞན གྱིས ཁོ ལ ཟས སྐྱེལ་བ ར ཡོང་དུས ། ཁོ ས སྐད ཆེན་པོ ས ཨ་ཁ ། ང ས ང་ར འི བུ་མོ འི ཁ ལ ཉན་ན ཏག་ཏག ཡིན ། ཨ་ཁ ། ང ས ང་ར འི བུ་མོ འི ཁ ལ ཉན་ན ཏག་ཏག ཡིན ཞེས འབོད ཀྱི ཡོད་པ རེད ། ཁོ ལ ཟས སྐྱེལ་མཁན གྱི བྲན་གཡོག དེ་ཚོ ས བཙོན་ཁང གི ནང དུ བཅུག་པ འི ཞིང་པ རྒས་པོ དེ ས ཨ་ཁ ། ང ས ང་ར འི བུ་མོ འི ཁ ལ ཉན་ན ཏག་ཏག ཡིན ཟེར འབོད་སྒྲོག ཡང་ཡང བྱེད་པ མ་ཟད ། ཁོ ས ཟས ཏིལ་འབྲུ་ཙམ ཡང མི་ཟ ལ ། ཆུ ཁ གང་ཡང འཐུང གི མི་འདུག ཅེས རྒྱལ་པོ ར ཞུས ། རྒྱལ་པོ ས ཁྱོད ཀྱིས ཨ་ཁ ། ང ས ང་ར འི བུ་མོ འི ཁ ལ ཉན་ན ཏག་ཏག ཡིན ཟེར འབོད་སྒྲོག ཡང་ཡང བྱེད དགོས་དོན ག་རེ ཡིན ནམ ཞེས དྲིས ། ཁྱོད ཀྱི བུ་མོ དེ ཡང་སྙིང མི ག་འདྲ ཞིག རེད དམ ། ཨ་ཙི རྒྱལ་པོ མཆོག ལ ཞུ རྒྱུ ར ། ང་གཉིས ལ གསེར གྱི སྣག་བུམ དེ རྙེད་དུས ། ང འི བུ་མོ ས གསེར གྱི སྣག་བུམ གཅིག་པུ ལས མེད་ན རྒྱལ་པོ ར འབུལ མི་ཉན ། གསེར གྱི གཏུན་བུ རྙེད རྗེས ཕུལ་ན ལེགས ཟེར ང ལ བཤད བྱུང ། ཁྱོད ཀྱི བུ་མོ སྤྱང་པོ དེ་འདྲ ཡོད་ན ། ཁྱོད ཀྱིས བུ་མོ ཕོ་བྲང གི ནང དུ ང མཇལ་བ ར ཐོངས ཤིག བུ་མོ དེ ས རྒྱལ་པོ འི བཀའ ལས འགལ མ་ཕོད་པ ར ཕོ་བྲང གི ནང དུ རྒྱལ་པོ མཇལ་བ ར ཡོང ། རྒྱལ་པོ ས བུ་མོ ར ཕ ས བཤད་པ ནང་བཞིན གྱི སྤྱང་པོ ཡོད་པ བདེན་པ ཡིན ནམ ཞེས དྲིས་པ དང ། དེ་ནས རྒྱལ་པོ ས གབ་ཚིག ཅིག བཏོན ནས བུ་མོ ར རྒྱུགས་ལེན བྱས ཤིང ། གལ་སྲིད བུ་མོ ས དེ འགྲིག་ན ། རྒྱལ་པོ ས ལམ་སེང བུ་མོ དེ བཙུན་མོ ར བསུ ཡི ཡིན ཞེས བཤད་པ རེད ། བུ་མོ ས ལམ་སེང ཁས་བླངས ནས ཐིག་ཐབས བྱེད འདོད ཡོད་པ འི བཟོ བསྟན་པ རེད ། དེས་ན རྒྱལ་པོ ས མུ་མཐུད དེ ཁྱོད ཕོ་བྲང དུ ཡོང་དུས གོས་སྣེ གཅིག ཀྱང གྱོན མི་ཆོག ལ ། དམར་ཧྲེང་མ ཡང མ་ཡིན་པ ར ཡོང ཐུབ་པ གྱིས ཤིག གཞན ཡང རྟ བཞོན མི་ཆོག ཐེར་གེ འི ནང དུ འང བསྡད མི་ཆོག ལམ གྱི སྟེང ནས ཡོང མི་ཆོག ལམ གྱི ཕྱི ནས ཀྱང ཡོང མི་ཆོག གལ་སྲིད ཁྱོད ཀྱིས དེ་འདྲ བྱེད ཐུབ་ན ། ང ས ཁྱོད ལམ་སེང ང འི བཙུན་མོ ར བསུ གི ཡིན ཞེས བཤད་པ རེད ། བུ་མོ ཁྱིམ ལ ལོག རྗེས ལུས ཀྱི གོས ཡོངས་རྫོགས འཕུད་པ ས ། ལུས ལ གོས་སྣེ གཅིག ཀྱང གྱོན་མེད ཟེར ཆོག ལ ། འོན་ཏེ བུ་མོ ས ལམ་སེང ཉ་འཛིན དྲ་བ ཆེན་པོ ཞིག བཙལ ནས ལུས ལ གྱོན་པ ས ། བུ་མོ དམར་ཧྲེང མིན་པ ར གྱུར ། དེ་ནས བུ་མོ ས བོང་རྒན ཞིག གླས ནས ། རང གི ལུས ལ བཏུམས་པ འི ཉ་འཛིན དྲ་བ དེ བོང་བུ འི གཞུ་གུ འི སྟེང དུ བཏགས ཤིང ། བུ་མོ ས ཉ་འཛིན དྲ་བ འི ནང དུ ཉལ་བ དང ། བོང་རྒན དེ ས བུ་མོ དྲུད ནས ཕྱིན ། དེ་ལྟར བུ་མོ ས རྟ བཞོན་མེད ལ ། ཐེར་གེ འི ནང དུ ཡང བསྡད་མེད ། བོང་བུ ས འཁོར་ལམ གྱི སྟེང ནས བུ་མོ དྲུད ཕྱིན་པ ས ། དེ་ལྟར བུ་མོ འི གཟུགས་པོ ལམ གྱི སྟེང དུ མེད ལ ། ལམ གྱི ཕྱིར ཡང མེད་པ རེད ། བུ་མོ རྒྱལ་པོ འི དྲུང དུ སླེབས་དུས ། བུ་མོ འི གབ་ཚིག ཐིག་པ མ་ཟད ། ཚང་མ ཚད དང མཐུན སོང ཞེས རྒྱལ་པོ ས བུ་མོ ར བཤད་པ རེད ། རྒྱལ་པོ ས ལམ་སེང བུ་མོ འི ཕ་རྒན གློད་གྲོལ གཏོང དགོས་པ འི བཀའ བཏང་བ མ་ཟད ། བུ་མོ དང གཉེན་སྒྲིག བྱས ཤིང ། རྒྱལ་ཁབ ཀྱི རྒྱུ་ནོར ཡོངས་རྫོགས བུ་མོ ར གཏད དེ དོ་དམ བྱེད དུ བཅུག་པ རེད ། དུས་ཚོད འགྲོ ཤིན་ཏུ མགྱོགས་པ དང ། ལོ་ཤས རྗེས ཀྱི ཉིན་ཞིག རྒྱལ་པོ ས དམག གཟིགས གནང་དུས ། གློ་བུར ཕོ་བྲང གི མདུན དུ གླང དང རྟ ཡིས འདྲུ་བ འི ཐེར་གེ མང་པོ བཞག ཡོད་པ དེ་དག ནི ཞིང་པ ཁ་ཤས ཀྱིས ཤིང་ཆ བཙོངས ཚར ནས དེ ར བཞག་ཙམ གྱི ཐེར་གེ ཡིན་པ དང  ། དེ འི ཁྲོད ཀྱི ཞིང་པ རྒས་པོ གཅིག ལ རྟ གསུམ སྦྲེལ་བ འི ཐེར་གེ ཞིག ཡོད ཅིང  ། ཁོ འི རྟ་གཅིག ལ རྟེའུ གཅིག སྐྱེས་པ དེ འཚུབ་པོ ཞིག ཡོད་པ རེད ། ག་དུས ཕྱིན་མིན མི་ཤེས་པ ར རྟེའུ དེ ས ཁ་རོག ལ བ་གླང གཉིས སྦྲེལ གྱི ཐེར་གེ ཞིག ཡོད་ས དེ ར ཕྱིན ཏེ ། བ་གླང གཉིས ཀྱི གསེང་ན ཉལ ནས བསྡད ཡོད་པ རེད ། དེ་དུས གླང་འདྲུད ཐེར་གེ འི བདག་པོ ར རྟེའུ དེ འདོད ནས ། རྟེའུ དེ ཁོ་རང གི གླང ལས སྐྱེས་པ ཞིག ཡིན ཞེས ཨུ་ཚུགས ཀྱིས ཤོད་པ དང  ། རྟ་འདྲུད ཐེར་གེ འི བདག་པོ ས རྩོད་པ བཙུགས ནས ། རྟེའུ དེ ཁོ འི རྒོད་མ ར སྐྱེས་པ ཞིག ཡིན ངེས་པ ས ། རྟེའུ དེ ཁོ འི ཡིན ཟེར ། ཞིང་པ རྒས་པོ དེ་དག གིས འཁྲུག་རྩོད འུར ཐིང་ཐིང བྱེད ཅིང  ། ཕན་ཚུན གཞུ་རེ ས ཀྱང བྱེད ལ ། ཁོ གཉིས འཁྲུག་རྩོད བྱེད བཞིན རྒྱལ་པོ འི དྲུང དུ ཁྲུན ཐག་གཅོད རོགས ཞུ་བ ར ཕྱིན ། རྒྱལ་པོ ས ལམ་སེང རྟེའུ དེ ད་ལྟ སུ འི ས ར ཉལ བསྡད ཡོད་པ དེ རྟེའུ བདག་པོ རེད ཅེས བཤད་པ ར བརྟེན ། གླང་འདྲུད ཐེར་གེ གཏོང་མཁན ཞིང་པ རྒས་པོ དེ དགའ བཞིན ཕྱིན་པ དང  ། རྟ་འདྲུད ཐེར་གེ གཏོང་མཁན ཞིང་པ རྒས་པོ དེ ནི རྟེའུ གཅིག དོན་མེད དུ མི ལ ཤོར་བ ས སེམས ཕམས ནས ངུ ཤོར་བ རེད ། རྟ འདྲུད ཐེར་གེ གཏོང་མཁན ཞིང་པ དེ ས གཞན གྱི ས ནས བཙུན་མོ དམ་པ ནི དང་ཐོག ཞིང་པ དབུལ་པོ འི བུ་མོ ཡིན་པ མ་ཟད ། སེམས་པ བཟང་པོ དང བྱམས་སྙིང་རྗེ ཧ་ཅང ཆེན་པོ ཡོད་ལུགས ཐོས་པ ར བརྟེན ། ཁོ ས བཙུན་མོ ར དྲང་གཞག གནང ནས ། ཁོ འི རྟེའུ དེ་ཕྱིར རག་པ གནང རོགས ཟེར སྐྱབས བཅོལ་བ རེད ། བཙུན་མོ ས ང ས ཁྱོད ལ རོགས བྱས་ལུགས ཁྱོད ཀྱིས སུ གང ལ འང མི་ཤོད རྒྱུ ཁས་བླངས་ན ། ང ས ཁྱོད ལ རོགས བྱས ཆོག ཅེས བཤད ། ཞིང་པ རྒས་པོ ས བཙུན་མོ ར ཁས་ལེན ཞུས་པ དང ། བཙུན་མོ ས ཁོ ལ ཕྱི་ཉིན ཞོགས་པ རྒྱལ་པོ ས དམག གཟིགས གནང གི རེད ། དེ་དུས ཁྱོད ཀྱིས ཉ་འཛིན དྲ་བ ཧ་ཅང ཆེན་པོ ཞིག འཁྱེར ནས ། རྒྱལ་པོ ཕེབས ས འི ཁྲོམ་ལམ གྱི དབུས སུ ལངས ཏེ ། ཉ འཛིན་ཁུལ བྱེད དགོས་པ མ་ཟད ། ལམ གྱི གཡས་གཡོན གཉིས ལ དྲ་བ འགྲེམ བསྡུ ཡང་ཡང བྱས ཏེ ། ཉ དྲ་བ གང འཛིན ཐུབ་ཁུལ གྱིས ཤིག ཅེས བཤད་པ དང  ། དེ་ནས བཙུན་མོ ས རྒྱལ་པོ ས ཁོ ལ སྐད་ཆ འདྲི་དུས ། ལན ཇི་ལྟར འདེབས དགོས་ལུགས བསླབས་པ རེད ། ཉིན གཉིས་པ འི ཞོགས་པ ཞིང་པ རྒས་པོ ས བཙུན་མོ ས བཤད་པ ལྟར སྔ་པོ ནས ཁྲོམ་ལམ གྱི སྟེང དུ ཡོང སྟེ ། ཁྲོམ་ལམ གྱི སྟེང ནས ཉ འཛིན་ཁུལ བྱས ། གང མགྱོགས རྒྱལ་པོ དེ་ག ར སླེབས ནས གནས་ཚུལ ཁྱད་མཚར་པོ དེ མཐོང་བ ས ། གླེན་པ དེ ས ཡང་སྙིང ག་རེ བྱེད ཀྱི ཡོད མིན ལམ་སེང མི ཞིག འདྲི་བ ར བཏང་བ རེད ། ཞིང་པ ས གུས་པ ཉ་འཛིན གྱི ཡོད ཅེས ལན བཏབ ། སྐད་ཆ འདྲི་མཁན དེ འི ཡིད ལ ཆུ མེད་པ འི ཁྲོམ་ལམ གྱི སྟེང ནས ཉ འཛིན རྒྱུ ཕར་ཞོག ཆུ ཡོད་པ འི ཁྲོམ་ལམ གྱི སྟེང ནས ཀྱང ཉ་འཛིན ཅི ལ ཐུབ སྙམ དུ ཡ་མཚན ཐག་ཆོད་པ རེད ། ཞིང་པ རྒས་པོ དེ ས བ་གླང གཉིས ལ རྟེའུ སྐྱེ ཐུབ་དུས ། ང ས ཆུ མེད་པ འི ཁྲོམ་ལམ གྱི སྟེང ནས ཉ འཛིན མི་ཐུབ དོན ཅི ཡིན ཞེས བཤད ། རྒྱལ་པོ ས མངགས་པ འི མི དེ ས ལམ་སེང སྐད་ཆ དེ་དག གཅིག་གཅིག་གཉིས་གཉིས ངང རྒྱལ་པོ འི སྙན དུ གསོལ་བ དང  ། རྒྱལ་པོ ས ལམ་སེང ཞིང་པ རྒས་པོ དེ གམ དུ བོས ནས ། གཏམ དེ་དག ཁོ་རང གིས དྲན་པ ཞིག གཏན ནས ཡིན མི་སྲིད་པ ས ། ཡང་སྙིང སུ ས ཁོ ལ དེ་འདྲ ཟེར བསླབས བྱུང ངམ ཞེས ཞིང་པ དེ ར དྲིས་པ ར ། ཞིང་པ རྒས་པོ ས བསླབས་མཁན མེད་པ ར ཁོ་རང གིས དྲན བྱུང ཟེར རྒྱལ་པོ ར དྲང་པོ མ་བཤད་པ རེད ། རྒྱལ་པོ ས ཞིང་པ རྒས་པོ དེ རྩྭ སྐམ་པོ ཕུང གསོག ཅིག གི སྟེང དུ དྲུད ནས ཁོ ལ རྟ་ལྕག གཞུ རུ བཅུག ཅིང ། ཁོ ས བཙུན་མོ ས བསླབས བྱུང ཞེས བཤད རྗེས གཞི་ནས གཞུ མཚམས བཞག་པ རེད ། རྒྱལ་པོ ཚིག་པ ཟ ནས ཕོ་བྲང གི ནང དུ ལོག སྟེ ། ལམ་སེང བཙུན་མོ ར མཇལ་འཕྲད གནང ནས ། ཁྱོད ཀྱིས སོ་སོ འི ཁྱོ་བོ ར དེ་འདྲ བྱེད་པ དཔེ་མི་སྲིད ། ཕྱི་མི ར རོགས བྱས ནས ང ལ ལྐོག ཏུ གནོད བསྐྱལ་བ རེད ། ང ས བུད་མེད ཁྱོད འདྲ ཞིག ཆུང་མ ར བསུས་པ ར ང ནི དངོས་གནས འགྱོད་པ སྐྱེ གི འདུག ཁྱོད རྒྱུགས ཤིག ཁྱོད ཕོ་བྲང གི ནང དུ བསྡད་ན མི་འགྲིག་པ ས ། ཁྱོད སོ་སོ འི རྩྭ ཡི སྤྱིལ་བུ ཆུང་ཆུང དེ འི ནང དུ ཞིང་པ བུད་མེད དབུལ་པོ ཞིག བྱེད་པ ར རྒྱུགས ཤིག ཅེས བཀའ་བཀྱོན གནང་བ རེད ། འོན་ཏེ རྒྱལ་པོ དང བཙུན་མོ གཉིས ལོ་མང བཟའ་ཚང བྱས་པ ར བསམས ནས ། བཙུན་མོ ཕོ་བྲང ནས བྲལ་དུས མོ་རང དགའ་ཤོས གང ཡིན་པ དང ། མོ་རང གིས འདོད་ཤོས གང ཡིན་པ དེ བཟའ་ཚང ཁ་བྲལ་བ འི རྟེན དུ འཁྱེར ཆོག་པ ར རྒྱལ་པོ ས མོས་མཐུན བྱས་པ རེད ། བཙུན་མོ ས སེམས ཕམ བཞིན དུ འོ་ཙི བདག གི བརྩེ་བ འི ཁྱོ་བོ ལགས ། ཁྱེད ཀྱིས བཀའ་མོལ དེ་ལྟ་བུ གསུངས ཟིན་པས་ན ། ང ས ཁྱེད ཀྱི བཀའ དང གཏན ནས མ་འགལ་བ ར ། ང ལམ་སེང ཕོ་བྲང ནས བྲལ གྱི ཡིན ཞེས བཤད རྗེས ། བཙུན་མོ ས རྒྱལ་པོ ར དམ་པོ ར འཐམས ནས འོ ཞིག བྱས ཤིང ། ཁོང ལམ་སེང ཕྱིན ཆོག ཀྱང རྒྱལ་པོ དང བྲལ་ཁ ར ཨ་རག ཕྲན་བུ བཏུངས ནས ཁ་བྲལ་བ འི ཆོ་ག ར བརྩི གི ཡིན ཞེས རྒྱལ་པོ ར ཞུས ། བཙུན་མོ ས ཨ་རག པི་ཙི དོ འཁྱེར ཡོང་བ འི ནང དུ གཉིད་སྨན མང་པོ བཏབ ། ཨ་རག གི ནང དུ གཉིད་སྨན བཏབ ཡོད་པ རྒྱལ་པོ ས ཧ མ་གོ་བ ར པི་ཙི གང གཙང་དག བཏུངས་པ དང  ། བཙུན་མོ ས ནི ཕྲན་བུ ལས མ་བཏུངས་པ རེད ། ཡུན་རིང མ་སོང་བ ར རྒྱལ་པོ གཉིད ཀྱིས འཚོས་པ བཙུན་མོ ས མཐོང རྗེས ། གཡོག་མོ ཞིག སོ་རས དཀར ཞིང གཙང་བ ཞིག འཚོལ་བ ར བཏང ནས ། དེ འི ནང དུ རྒྱལ་པོ དམ་པོ ར བསྒྲིལ་བ དང ། དེ་ནས རྒྱལ་པོ དེ ཕོ་བྲང གི ཕྱི འི ཤིང་རྟ འཁོར་ལོ འི ནང དུ དབོར་བ རེད ། བཙུན་མོ ས ཤིང་རྟ འཁོར་ལོ བཏང ནས རྒྱལ་པོ འཁྱེར ཏེ མོ་རང གི ཁང་ཆུང ལ ལོག་པ དང ། ཁང་ཆུང གི ནང དུ སླེབས རྗེས ། བཙུན་མོ ས དེ་སྔ ཁོང རང་ཉིད ཉལ མྱོང་བ འི ཉལ་ཁྲི ཆུང་ཆུང དེ འི སྟེང དུ རྒྱལ་པོ གན་རྐྱལ མར བསྙལ ནས བཞག ཅིང ། རྒྱལ་པོ ནི ཉིན་མཚན ཁ་ཤས གཉིད ལས མ་སད་པ རེད ། མཐའ་མ ར རྒྱལ་པོ ས མིག གཉིས གདངས ནས གཡས་གཡོན ལ བལྟ་ཙམ བྱས རྗེས ། ཧང སངས བཞིན འོ་ཙི གནམ་རྒན་མ མཁྱེན ། ང ཡང་སྙིང ག་པ ར སླེབས་པ རེད ཞེས སྐད འབོད བྱེད ཅིང འཁོར་གཡོག བོས ཀྱང ཨ་ལན བྱེད་མཁན མེད་པ རེད ། མཇུག ཏུ བཙུན་མོ ས རྒྱལ་པོ གཟིམ་ས འི གཟིམ་ཁྲི འི ཟུར དུ ཡོང སྟེ ། བརྩེ་བ འི ཁྱོ་བོ ལགས ། ང ས ཕོ་བྲང གི ནང ནས ང་རང དགའ་ཤོས གང ཡིན་པ དང  ། ང ས འདོད་ཤོས གང ཡིན་པ དེ འཁྱེར ཆོག གི རེད ཟེར ཁྱེད ནས བཀའ གནང་བ རེད ། འོན་ཏེ ང ལ ནི ཁྱོ་བོ ཁྱེད ཕུད་པ འི དགའ་ཤོས དང འདོད་ཤོས ཀྱི ཅ་ལག གཞན་དག་མེད ། དེར་བརྟེན གུས་མོ ཕོ་བྲང ནས གྱེས་དུས གུས་མོ ས ཁྱེད འཁྱེར ནས ཡོང་བ ཡིན ཞེས ཞུས་པ རེད ། དེ་མ་ཉིད དུ རྒྱལ་པོ འི མིག ལ མཆི་ཞགས འཁོར་བ དང ། མིད་པ འཆུས བཞིན འོ་ཙི བདག གི བརྩེ་བ འི བཙུན་མོ ལགས ། ཁྱེད ནམ་ཡང ང འི ཡིན ལ ། ང ཡང དུས་གཏན དུ ཁྱེད ཀྱི ཡིན ཞེས བཤད རྗེས ། རྒྱལ་པོ དང བཙུན་མོ ལྷན དུ ཕོ་བྲང ལ ལོག་པ མ་ཟད ། བཙུན་མོ དང ཡང་བསྐྱར གཉེན་སྟོན གཟབ་རྒྱས ཤིག བཤམས་པ རེད ། 