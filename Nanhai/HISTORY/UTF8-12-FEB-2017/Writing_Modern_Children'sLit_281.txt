ཟླ་བ ། སྔོན ཡུལ ཤིན་ཏུ འཇིགས་སུ་རུང་བ ཞིག ཡོད་པ དེ ར མཚན་མོ རྟག་པ ར མུན་པ ཤིན་ཏུ ནག ཅིང  ། ནམ་མཁའ ནི རས ནག་པོ མཐུག་པོ ཞིག གིས བཏུམས་པ དང འདྲ་བ དང  ། དེ་ག ར ཟླ་བ ཤར མྱོང གཏན་ནས་མེད ལ ། སྐར་མ ས ཀྱང འོད འཚེར་ཙམ བྱེད མྱོང་མེད ། དོན དུ སྲིད་པ ཐོག་མ ར གཏོད དུས རང་རེ འི འཇིག་རྟེན འདི ཡི མཚན་མོ ནི འོད་སྣང གསལ་པོ དང ལྡན་པ ཞིག རེད ། ཐེངས་ཤིག ཡུལ དེ་ག འི ཕོ་གཞོན བཞི མཉམ དུ ཕྱི ལ རྩེད་མོ རྩེ་བ ར ཕྱིན་པ དང  ། ཁོ་ཚོ ས ཐག ཧ་ཅང རིང་པོ འི ས ར ཕྱིན་པ ས རྒྱལ་ཁབ གཞན ཞིག ཏུ སླེབས་པ རེད ། དེ་ག ར ཉི་མ བཞུད རྗེས འོད་ཆེམ་ཆེམ དང གསལ་ལྷང་ལྷང ། བསིལ་ངད ལྡན་པ བཅས ཀྱི ཟླུམ་སྒོར གཟུགས ཤིག ཐོན ནས མོན་ཆ་ར འི ཤིང་རྩེ ར བཏགས་པ དང  ། ཟླུམ་སྒོར དེ ས གསལ ཞིང འཇམ་པ འི འོད ཕྱོགས་བཞི ར འཕྲོས ནས མཚན་མོ འི མུན་པ སེལ་བ ར བརྟེན ། མཚན་མོ ག་འདྲ ཞིག ཡིན་རུང གསལ་གསལ་ཐིང་ཐིང མཐོང ནས མི རྣམས ཀྱིས ཉིན་མོ འི དུས སུ དབྱེད་འབྱེད ནུས་པ འི དངོས་པོ མཚན་མོ ཡང གསལ་བ ར དབྱེ ཐུབ ཀྱི ཡོད ། མ་གཞི དེ ཡི སྣང་བ ཉི་འོད ནང་བཞིན རབ་ཏུ འཚེར་བ ར མི་ནུས ཀྱང  ། དེ ཡི དྭངས ཤིང བསིལ ལ འཇམ་པ འི འོད་དཀར དེ ལ མི རྣམས ཧ་ཅང དགའ་པོ ཡོད་པ རེད ། རྒྱལ་ཁབ གཞན ནས ཡོང་བ འི ཕོ་གཞོན དེ་དག གིས ཟླུམ་སྒོར དེ མཐོང་བ ས བཞུ་མར གཅིག གིས ཐག་རིང་པོ འདི་འདྲ གསལ ནུས་པ འདི བཞུ་མར ག་འདྲ ཞིག ཡིན ནམ སྙམ དུ ཡ་མཚན སྐྱེས ། དེ་དུས ཞིང་པ ཞིག གིས ཐེར་གེ བཏང ནས ཁོ་ཚོ འི འཁྲིས ནས འགྲོ བཞིན ཡོད་པ ས ། ཁོ་ཚོ ས ཞིང་པ དེ ལ ཁྱོད་ཚོ འི བཞུ་མར ཡག་པོ འདི ག་རེ ཟེར་མཁན དེ རེད དམ ཞེས དྲིས ། ཞིང་པ ས ན་གཞོན སྐུ་མགྲོན ལྷན་རྒྱས ། འདི ཟླ་བ རེད ། བཞུ་མར མ་རེད་ད ། འདི ང་ཚོ འི སྡེ་དཔོན གྱིས དངུལ་སྒོར སུམ་སྟོང སྤྲད ནས ཉོས ཡོང སྟེ ཤིང་རྩེ ར འདོགས སུ བཅུག་པ ཞིག རེད ། ང་ཚོ འི སྡེ་དཔོན གྱིས ད་དུང ཉིན་ལྟར དེ ལ སྣུམ བླུག ཐལ་རྡུལ འཕྱིས བྱེད་པ ས ། དེ ཉིན་ལྟར གསལ་པོ འདི་འདྲ བྱུང་བ རེད ། དེ འི དོན དུ ང་ཚོ འི གྲོང་ཚོ འི མི ས ཉིན་ལྟར སྡེ་དཔོན ལ དངུལ་སྒོར གཅིག རེ སྤྲོད དགོས རེད་ད ཞེས བཤད ། ཞིང་པ ས དེ་སྐད སྨྲས རྗེས ཐེར་གེ གཏོང བཞིན མུ་མཐུད ལམ ལ ཞུགས ། ཕོ་གཞོན ཞིག གིས བཞུ་མར ཡག་པོ འདི འདྲ་བ ཞིག ང་རང་ཚོ འི ལུང་པ ར ཡང མཁོ་གལ ཆེ་བ མ་ཟད ། ང་རང་ཚོ འི ལུང་པ ར ཡང ཤིང མོན་ཆ་ར འི སྡོང་པོ ཧ་ཅང རིང་པོ ཞིག ཡོད་པ ས ། ང་ཚོ ས བཞུ་མར འདི མོན་ཆ་ར འི སྡོང་པོ འི སྟེང དུ བཏགས ཆོག དེ་འདྲ བྱས་ན ང་ཚོ ཡང ད་ནས་བཟུང མཚན་མོ ར མུན་ནག སྦར་ཉུལ རྒྱག མི་དགོས་པ ཡོང་བ ས ། ཡག་པོ ག་འདྲ ཡོད མ་རེད དམ ཞེས བཤད ། ཕོ་གཞོན གཉིས་པ ས ཁྱོད་ཚོ ཡིད་ཆེས སམ ། ང་ཚོ ས ཐེར་གེ ཞིག བཏང ཡོང ནས ཟླ་བ འདི དབོར རྗེས དེ ང་རང་ཚོ འི ཤིང མོན་ཆ་ར འི སྡོང་པོ དེ འི སྟེང བཏགས ཏེ ། འདི ར ནི ཁོ་རང་ཚོ ས སླར གཅིག ཉོས་ན འགྲིག གི རེད ཅེས ཟེར ། ཕོ་གཞོན གསུམ་པ ས ང ཤིང ལ འཛེགས མཁས་པོ ཡོད ། ཁྱོད་ཚོ ས ཐེར་གེ ཞིག བཏང ནས ཤོག དང  ། ང ས ཡར་འཛེགས ནས ཟླ་བ དེ མར ལེན གྱི ཡིན ཞེས ཟེར ། ཕོ་གཞོན གཉིས་པ ས ལམ་སེང ཐེར་གེ ལེན་པ ར ཕྱིན་པ དང  ། ཁོ ས ཐེར་གེ བཏང ནས ཡོང དུས ཕོ་གཞོན གསུམ་པ ཤིང མོན་ཆ་ར འི སྡོང་པོ འི སྟེང ལ འཛེགས ཟིན ནས ། ཟླ་བ བཟུང སྟེ དེ འི སྟེང དུ ཨི་ཁུང ཞིག འཕིགས རྗེས ། ཨི་ཁུང ནང ཐག་པ ཕྲ་པོ ཞིག བརྒྱུས ནས ། ཐག་པ འི སྣེ གཅིག ས་སྟེང གི ཕོ་གཞོན་ཚོ ར གཡུགས་པ དང  ། ཚང་མ ས ཧུར་ཐག བྱས མཐར ཟླ་བ འབེབས ཐུབ་པ བྱུང་བ རེད ། ཁོ་ཚོ ས ཟླ་བ ཐེར་གེ འི ནང ལ བླུགས རྗེས དེ འི སྟེང དུ རས ཤིན་ཏུ ནག་པ ཞིག གིས བཀབ ནས ཁོ་ཚོ ས ཟླ་བ བརྐུས་པ གཞན གྱིས མ་ཤེས་པ བྱས་པ རེད ། དེ་ལྟར ཕོ་གཞོན བཞི ཡིས དགའ་དགའ་སྤྲོ་སྤྲོ འི ངང ཟླ་བ ཁོ་རང་ཚོ འི རྒྱལ་ཁབ དང ཕ་ཡུལ ལ འཁྱེར་བ མ་ཟད ། མོན་ཆ་ར འི སྡོང་པོ མཐོ་པོ དེ འི སྟེང དུ བཏགས་པ་ན ། མཚན་མོ ཟིན་ཚེ དེ ས ཡངས་ཤིང རྒྱ་ཆེ་བ འི ཞིང་ཁ གསལ་བ མ་ཟད ། ཉེ འགྱངས གང་ས འི དུད་ཁྱིམ ཚང་མ རབ་ཏུ གསལ་བ ར བྱས་པ ས ། དེ་ག འི སྐྱེ་བོ ཕོ་མོ རྒན་གཞོན ཚང་མ སྤྲོ་བ རབ་ཏུ འཕེལ་བ རེད ། དྭངས་གསལ ཟླ་འོད འོག ཏུ མི ཆུང གཏེ་ལེབ་ཚོ ཡང བྲག་ཕུག ནས ཐོན ཏེ དགའ་བ འི ཞབས་བྲོ འཁྲབ་པ དང ། ཕན་ཚུན དེད་རེ ས བྱེད ཅིང ། རོལ་རྩེད སྣ་ཚོགས རྩེ་བ ར བྱེད ། འདྲེ་སྲིན ཆུང་ཆུང་ཚོ ཡང ཟླ་འོད ལྷན དུ བབས ཡོང ནས སྨད ལ དམར་པོ གྱོན ། སྤང་གཤོངས ཀྱི སྟེང དུ སྙན་པོ འི གླུ་དབྱངས ལེན ཅིང ། སྐོར་བྲོ འཁྲབ་པ ར བྱེད་དོ ། ཕོ་གཞོན བཞི་པོ དེ་ཚོ ས ནི ཉིན་ལྟར ཟླ་བ ར བདག་གཅེས བྱེད ཅིང ། ཁོ་ཚོ འགྲོ མྱོང་ས དེ ར ཇི་ལྟར མཐོང་བ དེ་བཞིན་དུ བཞུ་མར བདག་གཉེར་མཁན ཡིན་པ འི ངོས་ནས ཉིན་ལྟར ཟླ་བ ར སྣུམ བླུག་པ དང ། ཟླ་བ འོད དང ལྡན་པ འཕྱི ཞིང ། སྡེ་དཔོན དེ དང འདྲ་བ ར ཁོ ཚར ཡང གཟའ་འཁོར རེ ར འཐོབ དགོས་ངེས ཀྱི དངུལ སྒོར་མོ རེ འཐོབ་པ རེད ། དེ་ལྟར དུས་ཚོད ནི ཉི་མ དང ལོ བྱས ནས བཞུད འགྲོ་བ དང ། ཕོ་གཞོན བཞི ཡང རིམ གྱིས སྐྲ་ལོ དུང ལྟར དཀར་བ འི རྒས་པོ ར གྱུར་པ མ་ཟད ། དེ འི ཁྲོད ཀྱི གཅིག ནད ཀྱིས མནར ནས མགྱོགས་པོ མི་ཡུལ དང ཁ བྲལ རྒྱུ ཡིན་པ ཁོ་རང གིས ཤེས་པ་ན ། ཁོ ལ དབང་བ འི ཟླ་བ འི བཞི་ཆ་གཅིག དུར་ཁུང ནང འཁྱེར འགྲོ རྒྱུ འི ཁ་ཆེམས བཞག་པ རེད ། མི་རིང་བ ར ཁོ གྲོངས་པ དང ། པུར་འཇུག བྱེད་ཁ ར སྡེ་དཔོན གྱིས དངོས་འབྲེལ ཤིང་རྩེ ནས ཁོ ལ དབང་བ འི ཟླ་བ འི བཞི་ཆ་གཅིག བྲེག ཏུ བཅུག ནས ། ཁོ འི ཕུང་པོ བླུགས་པ འི པུར་སྒམ ནང དུ བཅུག ནས ཁོ མཉམ དུ དུར་ཁུང ནང སྦས་པ རེད ། དེ་ལྟར ཟླ་བ འི འོད་མདངས ཅུང ཞན དུ ཕྱིན ཀྱང ། མངོན་གསལ་དོད་པོ མེད་པ ར ད་དུང ཧ་ཅང གསལ་པོ ཡོད་པ རེད ། མི གཉིས་པ དེ གྲོངས་དུས གོང དང མཚུངས་པ ར ཁོ འི ཁ་ཆེམས ལྟར བྱས་པ ས ཟླ་བ སླར བཞི་ཆ་གཅིག ཉུང དུ ཕྱིན ནས འོད་མདངས ཀྱང ཅུང ཞན དུ ཕྱིན ཞིང ། དེ་ལྟར ཟླ་བ འི འོད ནི དེ་སྔ འི ཕྱེད་ཙམ ལས གསལ གྱི མེད་པ རེད ། མི གསུམ་པ གྲོངས་དུས ཀྱང སྔ་མ ལྟར བྱས་པ ས ད ཡོད ཀྱི ཟླ་བ འི གཉིས་ཆ་གཅིག ཉུང དུ ཕྱིན་པ དང ། དེ་ལྟར ཤིང་རྩེ ར ལྷག་པ འི ཟླ་བ ནི ཟླ་བ ཧྲིལ་པོ འི བཞི་ཆ་གཅིག ལས མེད ། མི མཇུག་ཤོས དེ གྲོངས་དུས ལུང་པ དེ མུན་ནག གིས འཐིབས་པ ར གྱུར་པ དང ། མི་ཚོ མཚན་མོ ཕྱི ལ འགྲོ་དུས ལྒང་བཞུ མ་འཁྱེར་ན ཚང་མ གོ་མེད་ཚོར་མེད ངང རྡུང་ཁ ཤོར གྱི ཡོད་པ རེད ། དེ་ལྟར ཟླ་བ འི ཆ་ཤས ཚང་མ རང་རང གི བདག་པོ དང ལྷན དུ དམྱལ་ཁམས སུ སླེབས་པ དང ། ཡུན་རིང མ་སོང་བ ར དེ་དག གིས སླར་ཡང ཟླ་བ ཆ་ལག ཚང་བ ཞིག གྲུབ་པ རེད ། འོན་ཏེ དམྱལ་ཁམས ནི མ་གཞི ནས མུན་ནག ཡུག ཅིག ཡིན་པ དང དེ་ལྟར དེ་སྔ དམྱལ་བ འི མུན་ནག ཁྲོད དུ གཉིད ཀྱིས འཐིབས་པ འི གཤིན་པོ་ཚོ ག་ལེ ར ཤི་བ ལས གསོས ཡོང་བ རེད ། གཤིན་པོ་ཚོ ས མིག གདངས་ཚེ ཟླ་བ མཐོང་བ ས གློ་བུར དངོས་པོ དེ་འདྲ ཞིག ཐོན་པ མ་ཟད ། ད་དུང ཁོ་ཚོ ར འོད་སྣང འདང་ངེས འཁྱེར ཡོང་བ ར ཡ་མཚན སྐྱེས ། ཟླ་འོད ལ བརྟེན ནས ཁོ་ཚོ ས མཐའ་འཁོར གྱི མཐའ་དག མཐོང་བ དང ། ཁོ་ཚོ འི མིག ཡུན་རིང མུན་ནག གི ཁྲོད དུ གནས ནས འོད་ཟེར མཐོང་མེད སྟབས ། མིག གི གོམས ཤེད ཧ་ཅང ཞན་པ ས ། རབ་ཏུ འཚེར་བ འི ཉི་འོད བཟོད མི་ཐུབ ཅིང ། ཁོ་ཚོ ས ཟླ་འོད མཐོང་དུས ཉི་མ མཐོང་བ ལྟར བྱུང་བ རེད ། དམྱལ་ཁམས ཀྱི གཤིན་པོ་ཚོ ས ཟླ་འོད མཐོང་བ ས ག་ལེ ར ལངས ཡོང་བ དང ། སེམས་པ ཡང སྐྱིད་ལྷང་ལྷང བྱུང་བ མ་ཟད ། སླར་ཡང དེ་སྔ མི་ཡུལ དུ གསོན་པོ ར སྡོད་དུས བཞིན གྱི འཚོ་བ སྐྱེལ འགོ ཚུགས ཏེ ། ལ་ལ ས སྤྲོ་བ འཕེལ བཞིན རོལ་རྩེད རྩེ ཞིང ཞབས་བྲོ འཁྲབ ནས དགའ་བདེ ར རོལ་བ དང ། ལ་ལ ས ཨར་ཁང གི ནང དུ ཕྱིན ནས ཨ་རག འཐུང ཞིང ། ར་བཟི རྗེས སྨྱོ་བ ལྟར རྙོག་དྲ སློང ལ ། ད་དུང ཕན་ཚུན མི་ཡུལ་ན འཚོ ཞིང གནས་པ འི བུ་ཚ ར ངན་སྨྲས བྱེད་རེ ས བྱེད ། ལ་ལ ས ད་དུང དབྱུག་པ འཁྱེར ནས རྒྱག་རེ ས གཏོང ཞིང ། ཁོ་ཚོ འི སྐད་ཅོར གྱི སྒྲ ཇེ་ཆེ ར ཕྱིན ཏེ ། མཐའ་མ ལྷ་ཡུལ དུ གྲགས ནས ། ལྷ་ཡུལ བསྲུང་མཁན འཕགས་པ སྦི་ཏས ཐོས་པ རེད ། འཕགས་པ སྦི་ཏ འི བསམ་པ ར དམྱལ་ཁམས ཀྱི གཤིན་པོ ས གྱེན་ལོག བྱེད ཀྱི ཡོད རེད སྙམ ནས གཤིན་རྗེ ས གླགས་མ་འཁེལ དོགས ཀྱིས ལྷ་ཡུལ ལ ཟིང སློང ཕོད་མཁན གྱི དམྱལ་ཁམས དེ་དག འདུལ་བ ར འཕྲལ་མ ར ལྷ་དམག བཏང་བ རེད ། འོན་ཏེ ལྷ་དམག གི ཁྲོད ནས འགྲོ ཕོད་མཁན གཅིག ཀྱང མེད་སྟབས ། འཕགས་པ སྦི་ཏ རང་ཉིད ངོ་མ རྟ བཞོན ནས དམྱལ་བ འི འོད་སྣང ཡོད་ས ར འགྲོ དགོས བྱུང་བ དང ། དེ ས གཤིན་པོ་ཚོ སླར དུར་ས འི ནང དུ ཁ་རོག ལ ཉལ དུ བཅུག རྗེས ཟླ་བ འཁྱེར ནས མཁའ ལ བཏགས་པ དེ ནི ད་ལྟ ང་ཚོ ས མཐོང རྒྱུ ཡོད་པ འི ཟླ་བ འདི རེད ། 