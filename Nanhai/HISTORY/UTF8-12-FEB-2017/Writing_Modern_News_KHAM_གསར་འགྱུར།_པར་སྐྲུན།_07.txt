གཉའ་ཁྲི་བཙན་པོ ཞིབ་འཇུག ཅེས་པ-འི དཔེ་དེབ པར་བསྐྲུན འགྲེམ་སྤེལ བྱས ། http://ti.kbcmw.com/Html/News/KbNews/Ganzi/16/07/Content_2016072711626.html ཉེ་སྔོན ། ཀྲུང་དབྱང་མི་རིགས སློབ་གྲྭ་ཆེན་མོ-འི དགེ་རྒན གཡང་མོ་མཚོ-ས བརྩམས་པ-འི གཉའ་ཁྲི་བཙན་པོ ཞིབ་འཇུག ཅེས་པ-འི དཔེ་དེབ དེ ཀྲུང་གོ-འི བོད་རིག་པ དཔེ་སྐྲུན་ཁང གིས པར་བསྐྲུན འགྲེམ་སྤེལ གནང་བ རེད ། རྩོམ་སྒྲིག་པ-འི གཏམ ། རྩོམ་པ་པོ གཡང་མོ་མཚོ ལགས ཀྱི གཉའ་ཁྲི་བཙན་པོ ཞིབ་འཇུག ཅེས་པ-འི དེབ འདི-འི མ་ཕྱི ལྡེབ་མ སྟོང ལྷག་ཅན དེ ཐོག་མ-ར ང-འི ལག ཏུ གཏད དུས ། ང-ས ནི ལྷ་སྒྲུང གི བྱུང་བ རབ་རིབ་ཙམ ལས མེད་པ-འི གཉའ་ཁྲི་བཙན་པོ-འི སྐོར ལ མཐུག་པོ འདི་འདྲ ཅི་ཞིག བྲིས ཡོད་པ ཡིན ནམ སྙམ དུ དང་པོ དཀར་ཆག ལ ཞིབ་བལྟ ཐེངས ཤིག བྱས ། དེ་ནས ལེའུ རེ་རེ བཞིན ཞིབ་པ-ར བཀླགས་པ ན ། རྩོམ འདི-ར བོད ཀྱི སྤུ་རྒྱལ ཐོག་མ གཉའ་ཁྲི་བཙན་པོ དང འབྲེལ་བ-འི རྒྱ་བོད ཀྱི ལོ་རྒྱུས ཡིག་ཆ ཕལ་ཆེ་བ རྣམས གུང ལེགས་པ-ར བསྒྲིགས ཤིང །ད་ལྟ-འི བར རྒྱལ་ཁབ ཕྱི་ནང ཀུན ཏུ གཉའ་ཁྲི་བཙན་པོ-འི སྐོར བྲིས་པ-འི བོད་རྒྱ་དབྱིན་གསུམ གྱི དཔྱད་རྩོམ ཕལ་ཆེ་བ-འི དཔྱད་འབྲས ཀྱི བཅུད ཕྱུང  ། དེ་ནས དཔེ་རྒྱུན དཀོན་པོ དང གསར་རྙེད ཡིག་ཚང དུ་མ-ས ཟུར བརྒྱན ཏེ ། གཉའ་ཁྲི་བཙན་པོ-འི རིགས་རུས གདུང་ཁུངས ནས མཚན དང འཁྲུངས་འདས ཀྱི ལོ་ཚིགས ། སྐུ དང མཚན་དཔེ ། འཁོར དང ཡོ་བྱད ། ཡུལ་ལུང དབང་རིས ། མཁར དང ཕོ་བྲང  ། ཆོས་སྲིད ཀྱི མཛད་རྗེས སོགས ཀྱི སྐོར དང  ། ཡང རྒྱལ་པོ འདི དང འབྲེལ་བ-འི དཀོར་ནོར་རྫོང་སྐལ དང ཐེའུ་བྲང་སྐྱས་འདེབས ། དམུ་ཐག དམུ་སྐས ། གཤེགས་རབས ཉེར བདུན ། གནམ་ལྷ་བབས སོགས གནའ་བོ-འི དཔེ་སྲོལ ཆོ་ག དང དེ-འི བཤད་པ-འི སྐོར ། གཞན་ཡང རྒྱལ་པོ ཐོག་མ འདི-འི དབང་ཐང གི འབྱུང་ཁུངས དང རྗེ་འབངས རྒྱལ་བློན གྱི འབྲེལ་བ ཇི་ལྟར བྱུང ཞིང འཕེལ་བ-འི གནའ་བོ-འི ཆོས་སྲིད ཀྱི གནས་བབ དང དེ-འི ལུགས་མཐུན གྱི འབྱུང་རྐྱེན ། རྒྱལ་པོ-འི ལུགས ཀྱི སྤྱོད་ཚུལ དང རྣམ་བཞག སོགས ཀྱི སྐོར ལ སྒོ ཀུན ནས ཕྱོགས ཡོངས སུ ཧ་ཅང ཞིབ་ཚགས དང གཟབ་ནན གྱིས དཔྱད་པ གཏིང ཟབ་མོ བཏང འདུག དཔྱད་རྩོམ འདི-ར བོད་རྒྱ་དབྱིན གསུམ གྱི དཔྱད་གཞི-འི ཡིག་ཆ ཕུན་སུམ་ཚོགས ཤིང བརྗོད་བྱ-འི སྤྱི་ཁོག དབུབ་སྟངས དང ཡན་ལག གི ས་བཅད ལེན་སྟངས ། མཆན་བུ འདོགས་སྟངས དང བཅས་པ དེང གི རིག་གཞུང་ཞིབ་འཇུག གི ཕྱག་སྲོལ ཚད་ལྡན ཇི་བཞིན གསལ ཞིང དག ལ ། ཁུངས་བཙུན ཅིང གནད ལ ཁེལ་བ-ར མ་ཟད ། རྗོད་བྱེད ཚིག གི སྡེབ ལེགས ཤིང སྦྱོར་བ བབ ཆགས་པ ། སྐབས སྐབས སུ རེའུ་མིག སོགས ཀྱིས གསལ་བ-ར བྱས་པ-ས ཀློག བདེ་བ སོགས ཀྱི ཁྱད་ཆོས མངོན་གསལ འདུག དེབ འདི དང་ཐོག2 011ལོ-ར འབུམ་རམས་པ-འི སློབ་གཉེར མཐར་ཕྱིན དཔྱད་རྩོམ དུ རྫོགས་པ-ར བྲིས་པ དང  ། ཕྱིས སུ དཔར ལ ཉེ སྐབས སུ ཡང་བསྐྱར བོད་རྒྱ་དབྱིན་གསུམ གྱི དཔྱད་གཞི-འི ཡིག་ཆ 280 ལྷག དང མཆན་བུ 826 ལྷག གི ལུང་ཁུངས སོགས གང ཅི-ར སླ་ཆོས ཁྲལ་ཆོས སུ མ་སོང་བ-ར འཁུར་བསམ ཆེ་བསྐྱེད ཀྱིས རེ་རེ བཞིན ཐོད གཏུགས ནས ཉིན་མཚན མགོ སྦྲེལ ཏེ དཀའ་སྤྱད སྙིང་རུས ཆེན་པོ-ས འགྲུབ་པ-ར བྱས་པ-འི བརྒྱུད་རིམ ནི ཤིན་ཏུ རྗེས་སུ་ཡི་རང གི གནས སུ མཐོང ཞིང  ། དེབ འདི-འི ནང དྲངས་པ-འི དཔྱད་གཞི-འི ཡིག་ཆ འདི་དག གཅིག་པུ-འི སྟེང ནས བཤད ན-འང  ། དེབ འདི ཞིབ་པ-ར བཀླགས ནས རྣམ་པ-ར དཔྱོད་མཁན རྣམས ལ བོད ཀྱི གནའ་བོ-འི ལོ་རྒྱུས ཀྱི ཡིག་ཚང སྤྱི དང ཁྱད་པར དུ རྒྱལ་པོ གཉའ་ཁྲི་བཙན་པོ-འི གདུང་ཁུངས བྱུང་རབས ཀྱི ཕྱོགས ནས བློ་སྐྱེད དྲན་སྐུལ གང་མང སྩོལ ངེས ལགས སོ །  ། 