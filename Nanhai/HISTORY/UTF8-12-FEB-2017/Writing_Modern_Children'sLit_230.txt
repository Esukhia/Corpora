འཕྲུལ གྱི རྩྭ ། ལོ ཧ་ཅང མང་པོ འི གོང ལ རྔོན་པ གཞོན་ནུ སེམས་བཟང་ཅན ཞིག ཡོད་པ དེ མེ་མདའ ཧ་ཅང ཚ་བ ས རྔོན རྒྱག་པ ར འགྲོ རིམ་བཞིན དུ རི་དྭགས མང་པོ རྔོན ཐུབ ཀྱི ཡོད་པ ར བརྟེན ། ཁོ ཉིན་ལྟར སྣང་བ ཧ་ཅང སྐྱིད་པོ ཡོད་པ རེད ། དེ ཉིན ཁོ ས རི་བོང དང རི་བྱ སོགས རི་དྭགས མི་ཉུང་བ རྔོན རྒྱག ཐུབ་པ ས ཧ་ཅང དགའ་པོ བྱུང སྟེ ། གོམ་པ བག་ཕེབས ངང སྤོ བཞིན ཁ འི ནང དུ ཤིང་ལོ བཅུག སྟེ སྣང་བ སྐྱིད་པ འི སི་གླུ ལེན་པ ར བྱེད ། གློ་བུར ངོ་གདོང གཉེར་མ ས ཁེངས ཤིང  ། བཟོ་ལྟ ཁྱད་མཚར་བ འི རྒན་མོ ཞིག གིས ཁོ འི འགྲོ་ལམ བཀག ནས ། བརྩེ་བ འི རྔོན་པ་ལགས སྐུ་ཁམས བཟང  ། དཀོན་མཆོག གིས ཁྱེད ལ ཐུགས་སྨོན གནང་བ ཤོག ཁྱེད ཀྱི སྣང་བ སྐྱིད མདོག ལ ཨང  ། ཁྱེད ཀྱིས བཀྲེས་སྐོམ གྱིས མནར་བ འི རྒན་མོ ང ལ ཐུགས་རྗེ ས གཟིགས ནས ། ཟས་འདྲ ཕྲན་བུ སྟེར རོགས གནང ཞེས རྔོན་པ ར བཤད །  ། རྔོན་པ ས རྣམ་པ་ཀུན་ཏུ རང གི བརྔོན དངོས ནས མཐའ་འཁོར གྱི དབུལ་པོ ར རྒུད་སྐྱོབ བྱེད ཀྱི ཡོད ཅིང  ། དེ ཉིན ཁོ སེམས་པ ཧ་ཅང སྐྱིད་པོ ཡོད་སྟབས ། ཁོ ས ཚམ་ཚོམ མེད་པ ར ཁུག་མ འི ནང ནས རྒན་མོ དབུལ་པོ སྙིང་རྗེ རྒྱུ དེ ར ཉིན་ཤས ཐོལ་པ འདང་བ འི རྔན་པ མང་ཙམ སྟེར རྗེས འགྲོ རྩིས བྱས ། བསམ་ཡུལ ལས འདས་པ ར རྒན་མོ ས ཁོ འགྲོ རུ མ་བཅུག་པས་ན ། ཁོ ས ཐེ་ཚོམ དང བཅས རྒན་མོ ར ཨ་མ རྒན་མོ་ལགས ། ཁྱེད ལ འབུལ་ཡ ས ཉུང དྲག སོང ངམ ། ཡང་མིན་ན ཁྱེད ཀྱིས འདི་དག ཚང་མ བསྣམས ཐད ཅིག ཅེས བཤད་པ རེད ། རྒན་མོ ས མགོ་བོ དཀྲུགས་བཞིན ཁོ ལ མ་རེད ། བརྩེ་བ འི གཞོན་ནུ་ལགས ། ཁྱེད ཀྱི སེམས་པ བཟང་པོ ར དྲིན་ལན འཇལ ཆེད ། ང ས ཁྱེད ལ ལག་རྟགས ཤིག འབུལ གྱི ཡིན ། ཁྱེད ཀྱིས ལམ འདི བརྒྱུད ནས མདུན ལ རྒྱུགས དང  ། མདུན གྱི ཡལ་འདབ རབ ཏུ རྒྱས་པ འི ཤིང་སྡོང ཆེན་པོ ཞིག གི སྟེང་ན བྱ དགུ ཡོད ། བྱ དགུ་པོ དེ་དག གི སྡེར་མོ ས འགྱུར་ལྡོག ཁྲི་སྟོང མང་པོ འགྲོ ཐུབ་པ འི བེར་མཆོག བསམ་པའི་དོན་གྲུབ ཅིག བཟུང ཡོད ། ཁྱོད ཀྱིས དེ གྱོན་ན གང དུ འགྲོ བསམས་པ དེ ར དེ་མ་ཉིད དུ སླེབས ཐུབ ། འོན་ཏེ ཁྱེད ཀྱིས སྔོན ལ རྔོན་མདའ འཕངས ནས དབུས ཀྱི བྱ དེ གསོད ཅིག བེར་མཆོག དེ དང མེ་མདའ འཁེལ་བ འི བྱ དེ ས ལ ལྷུང གི རེད ། ཁྱེད ཀྱིས བྱ དེ འི ཁོག་པ བཤགས རྗེས དེ འི སྙིང བཏོན ནས ཁྱུར་མིད གཏོང དགོས ། དེ་འདྲ བྱས་ན ཉིན་ལྟར ཞོགས་པ ཁྱོད ལ སྔས ཀྱི འོག ནས གསེར་ཊམ རེ་རེ རྙེད ཀྱི རེད ། ཅེས བཤད རྗེས རྒན་མོ དེ ཡལ་བ རེད །  ། རྔོན་པ འི སེམས ལ རྒན་མོ འི གཏམ དེ རྫུན་མ མིན་པ་འདྲ བས ། གནས་ཚུལ ཡ་མཚན་ཅན དེ་འདྲ ཡོད བདེན ཡིན་་ནམ སྙམ ། ཁོ་ས དེ་ལྟར བསམ་བཞིན ཕྱིན ནས ཡུན་རིང མ་སོང་བ ར གློ་བུར ཤིང གི ཡལ་ག འི གསེབ ནས ཅེའོ ཅེའོ ཅེའོ ཞེས བྱ་སྐད ལྷང་ལྷང གྲགས་པ ཐོས་པ ས ། མགོ ཡར བཏེགས ནས བྱ་སྐད གྲགས་ས འི ཕྱོགས སུ བལྟ ཙམ བྱེད་པ ར ཤོར་བ་ན ། ཤིང་སྡོང མཐོན་པོ འི ཡལ་འདབ ཤིན་ཏུ སྟུག་པ འི གསེབ་ན བྱ་ཁྱུ ཞིག ཡོད བདེན ཡིན་པ དེ་དག འཁྲུག་པ རྒྱག གི ཡོད་པ འདྲ སྟེ ། མཆུ དང སྡེར་མོ ས རས དང འདྲ་བ འི དངོས་པོ ཞིག ཕར་འཐེན ཚུར་འཐེན ངང འཕྲོག རེས བྱས ནས ། ཚང་མ ས དེ་ཉིད རང ལ དབང ཐབས བྱེད་བཞིན ཡོད་པ རེད ། ཨ་ལས ། དེ་འདྲ ཡིན བདེན རེད འདུག རྒན་མོ ས ཟེར་བ འི བྱ དགུ་པོ ནི འདི་དག ཡིན ངེས རེད ། དེས་ན ཁོ ས ལམ་སེང རྔོན་མདའ ཡར བཏེགས ཏེ བྱ དགུ འི དབུས དེ ར བསྡིགས ནས འཕངས་པ ས ། བྱ དེ དག སྐྲག སྟེ གང་ས ར འཕུར་བ དང  ། རས་ཚལ དང འདྲ་བ འི བེར དེ བྱ་རོ དང མཉམ དུ ས ལ ལྷུང་བ རེད ། རྔོན་པ ས བེར དེ བསྒྲུག སྟེ ལེགས་པ ར སྦས རྗེས ། རྒན་མོ འི མངགས་བྱ ལྟར གྲི ཡིས བྱ རོ དེ འི ཁོག་པ བཤགས ཏེ ། སྙིང དམར་པོ རླངས་པ འཚུབ་བེ བཏོན ནས ཁྱུར་མིད བཏང ཞིང  ། བེར དེ འཁྱེར ནས ཁྱིམ ལ ལོག་པ རེད །  ། མཚན་མོ དེ ར ཁོ དགའ ཐག་ཆོད དེ ཧ་ལམ གཉིད ཀྱང ཁུག མེད་པ དང  ། ཉིན གཉིས་པ འི ཞོགས་པ སྔ་པོ ར ཁོ ས བྲེལ་འཚུབ ངང སྔས ཀྱི འོག ལ བལྟས་པ ས ། རྒན་མོ ས བཤད་པ ལྟར འོད་ཆེམ་ཆེམ འཚེར་བ འི གསེར་ཊམ ཞིག ཡོད བདེན་པ རེད ། དེ་ནས་བཟུང སྟེ ཉིན་ལྟར ཞོགས་པ རྔོན་པ འི སྔས ཀྱི འོག ནས གསེར་ཊམ རེ་རེ ཐོན ནས གསེར ཧ་ཅང མང་པོ བྱུང སྟེ ། གང མགྱོགས ཁོ ཕྱུག་པོ ར གྱུར ནས ཉིན་ལྟར རི་དྭགས བརྔོན་པ ར འགྲོ མི་དགོས་པ བྱུང་བ རེད ། འོན་ཏེ ཡུན་རིང སོང་ཚེ ཁོ ཁྱིམ དུ སྡོད མ་འདོད་པ ར སེམས ལ ང ས ཉིན་ལྟར ལུང་ཁུག སྐྱོ་པོ འདི འི ནང དུ བསྡད་ཚེ ། གསེར མང་པོ དེ་འདྲ ཡོད ཀྱང ཆོ་ག་རེ ཡོད དམ ། དེ་བས ང ས ངོ་མཚར་ཆེ ཞིང འཁྲུག་ཆ དོད་པ འི ཕྱི ཡི འཇིག་རྟེན ལ ལྟད་མོ བལྟ་བ ར འགྲོ་དགོས བསམས་པ རེད །  ། དེ་ལྟར ཁོ ས ལམ་སེང ཅ་ལག བསྡུ་གསོག བརྒྱབ་པ དང  ། སྒལ་པ ར བེར་མཆོག བསམ་པའི་དོན་གྲུབ དེ བླུགས་པ འི རྡོག་ཁྲེས འཁྱེར ཞིང  ། ཁོ་རང གི རྔོན་མདའ དེ དཔུང་པ འི སྟེང དུ འཁྱེར རྗེས ། ཕ་མ བགྲེས་སོང དང ཞལ་གྱེས ཞུས ཏེ འཇིག་རྟེན ལྟད་མོ ར ཆས་པ རེད ། ཁོ ས ཕ་མ བགྲེས་སོང ལ བྲན་གཡོག ཁ་ཤས གླས ཡོད་སྟབས སེམས་ཁྲལ བྱ དགོས མེད་པ དང  ། ཉིན གཉིས་པ ར ཁོ འི སྔས ཀྱི འོག ནས གསེར་ཊམ རེ་རེ ཐོན གྱི ཡོད་པ ས ། ཁོ གང དུ ཕྱིན རུང ལམ དངུལ འཁྱེར དགོས ཀྱི མེད་པ རེད །  ། ཁོ ས ཉིན་མཚན ཁ་ཤས ཕྱིན ནས ནགས་ཚལ བརྒལ ཏེ ། དེ་ཉིན ཐང་ཆེན ཞིག ཏུ སླེབས་པ དང  ། རྒྱང་རིང ལ བལྟ་དུས མདུན་ན ཕོ་བྲང བཀོད་པ མཛེས་ཤིང ཉམས་དགའ་བ ཞིག ཡོད་པ ཁོ ས མཐོང ཞིང  ། ཕོ་བྲང གི མདུན དུ ཕྱིན་པ ས ཐོག་ཁ ར སྒེའུ་ཁུང ཞིག ཡོད་པ འི ནང ནས བུད་མེད གཉིས ཀྱིས ཁོ ལ ལྟ་བཞིན ཡོད་པ ཁོ ས མཐོང་བ རེད ། བུད་མེད དེ་གཉིས ལས གཅིག ནི རྒན་མོ མདོག་ཉེས་པ ཞིག ཡིན་པ དང  ། གཅིག་ཤོས ནི ལྷ་མོ ལྟར མཛེས་པ འི ན་ཆུང་མ ཞིག རེད ། ང ས ཉིན་མཚན ཁ་ཤས ཕྱིན་པ ཡིན ། ད་ཆ ང ནི ཉལ་ཁྲི འཇམ་པོ ཞིག གི སྟེང དུ ངལ་གསོ རྒྱག་སྙིང འདོད བྱུང་བ ས ། ཕོ་བྲང འདི འི ནང ལ འགྲོ གི ཡིན ། གང་ལྟར ང ལ གསེར ནི མང་པོ ཡོད ཅེས རྔོན་པ ས ཆིག་ལབ བརྒྱབ ། ཁོ ས ཁ ནས དེ་ལྟར བཤད ཀྱང  ། དོན དུ མཛེས་མ དེ ཡིས ཁོ འི ཡིད་དབང བཀུག་པ ཞིག ཡིན་པ ཁོ་རང གིས ཤེས ལ ། ཁོ ཏག་ཏག མ་སྨད དེ་གཉིས ཀྱི མཛེས་མ འི གཡོ་ཇུས ཀྱི འོག ཏུ འཚུད་པ དང  ། རྒན་མོ དེ་ནི གཡོ་སྒྱུ དང གནག་སེམས་ཅན གྱི མོ་མ རྒན་མོ ཞིག ཡིན ཅིང  ། ན་ཆུང་མ དེ་ནི རྒན་མོ འི བུ་མོ རེད ། རྔོན་པ འི ཁོག་པ འི ནང དུ གསེར སྐྱེ ཐུབ་པ འི ནོར་བུ ཞིག དང  ། ཁོ ལ ད་དུང བེར་མཆོག བསམ་པའི་དོན་གྲུབ གཅིག ཡོད་པ མ་སྨད དེ་གཉིས ཀྱིས སྔ་ས ནས ཧ་གོ ཞིང  ། མོ་མ རྒན་མོ དེས དེ་གཉིས འཕྲོག འདོད་པ ས ། བུ་མོ ར བཙན་ཤེད ཀྱིས མོ་རང གི འཆར་གཞི ལྟར བསྒྲུབ ཏུ བཅུག་པ དང  ། ངས བཤད་པ ར མ་ཉན ན ། ཁྱོད ལ ཇུས་ཉེས ཡོང གི རེད ཅེས བུ་མོ ར ཞེད་སྣང བསྐུལ་བ ས ། ན་ཆུང་མ ས ཨ་མ ས ཇི་སྐད བཤད་པ ལྟར བྱེད དགོས བྱུང་བ རེད །  ། རྔོན་པ དེ ཕོ་བྲང གི སྒོ་ཁ ར སླེབས་དུས སྤྲོ་སེམས རབ ཏུ འཁོལ་བ འི སྣེ་ལེན ཞུ་མཁན བྱུང ཞིང  ། མོ་མ རྒན་མོ དང མོ འི བུ་མོ ས ཉིན་ལྟར རྔོན་པ འི འཁྲིས སུ འཁོར འཁོར བྱས ནས བསྡད དེ ཁོ ལ མགོ སྐོར གཏོང གི ཡོད་པ རེད ། མི་རིང་བ ར བུ་མོ ས རྔོན་པ དེ འི ཡིད ཀྱི བརྟན་པ ཡོངས སུ འཕྲོག སྟེ ། ཤར་ལྷོ་ནུབ་བྱང གང་ཡིན་པ འང མི་ཤེས་པ ར གྱུར་པ དང  ། ཁོ ས བུ་མོ འི མིག ལ བལྟ་བཞིན བུ་མོ ས ཁོ ལ ཅི གྱིས ཟེར རུང དེ བྱེད ཀྱི ཡོད ཅིང  ། ཁོ སོ་སོ འི འདུན་པ ཡོངས སུ ཤོར་བ རེད ། དེ་དུས མོ་མ རྒན་མོ ས བུ་མོ ར གོ་སྐབས སླེབས སོང  ། ང་ཚོ ས ད་ལྟ ངེས་པར དུ བྱ ཡི སྙིང དེ ཁོ འི ཁོག་པ འི ནང ནས འདོན དགོས ། བྱ ཡི སྙིང བཏོན་པ ཁོ ས ཚོར མི་ཐུབ་པ ས ། ཁྱོད སེམས་ཁྲལ བྱེད མི་དགོས ཞེས བཤད་པ རེད ། མ་སྨད དེ་གཉིས ཀྱིས དུག ཆུ ཞིག བཟོས ཏེ བསྐོལ རྗེས ། པི་ཙི ཞིག གི ནང དུ བླུགས་པ དང  ། དུག ཆུ དེ་རིགས ཀྱིས མི འི ཕོ་བ དང རྒྱུ་མ ཡང བསྐྱུགས ཐུབ ཀྱི ཡོད་པ རེད ། མོ་མ རྒན་མོ ས བུ་མོ དེ རྔོན་པ ར དུག་ཆུ སྐྱེལ་བ ར བཏང་བ དང  ། བུ་མོ ས བརྩེ་དུངས ཟབ་མོ ས རྔོན་པ ར སྙིང་ཉེ་ལགས ། གུས་མོ འི ངོ ལ གཟིགས ནས ཨ་རག ཞིམ་པོ འདི བཞེས རོགས གནང ཞེས བཤད ། རྔོན་པ ས པི་ཙི བླངས ཏེ ། བུ་མོ འི ཡིད་དབང འཕྲོག་པ འི མིག གཉིས ལ བལྟ་བཞིན གཏམ ཚིག་གཅིག ཀྱང མ་བཤད པར དུག ཆུ པི ཙི གང་པོ དེ གཙང་དག བཏུངས་པ རེད ། དེ བཏུངས ཚར ཙམ ལ ཁོ འི ཁོག་པ འི ནང དུ ཆུ སློག མཚོ་སྐྱོམ བྱེད་པ ལྟར སྐྱུག་པ ཤོར་བ དང ཆབས་ཅིག བྱ ཡི སྙིང དེ་ཡང ཕྱིར་ཐོན་པ རེད ། བུ་མོ དེ ས ཁ་རོག ལ བྱ ཡི སྙིང དེ བསྒྲུག ནས འཁྱུར མིད བཏང ཞིང  ། དེ་ལྟར མོ་མ རྒན་མོ ར ཉིན་ལྟར བུ་མོ འི སྔས ཀྱི འོག ནས གསེར་ཊམ རེ་རེ རག རྒྱུ ཡིན་པས་ན ། མོ ས ཇུས་ངན དེ བཤམས་པ རེད ། དེ་ནས་བཟུང སྟེ རྔོན་པ འི སྔས ཀྱི འོག ནས གསེར་འོད་ཆེམ་ཆེམ འཚེར་བ འི གསེར་ཊམ རྙེད རྒྱུ མེད་པ ར གྱུར ཀྱང  ། ཁོ ས ནི དེ ལ སྣང་འཇོག གཏན ནས མི་བྱེད ཅིང  ། ཁོ ལ ད་ལྟ བསམ་རྒྱུ དང དྲན་རྒྱུ བུ་མོ དེ ཁོ་ན ལས མེད ལ ། བུ་མོ དེ ར སེམས ཡོངས སུ ཤོར ནས བུ་མོ དེ དང བཤིབས་རྒྱུ བྱུང་ན ཁོ་ན བསམ གྱི ཡོད་པ རེད །  ། མོ་མ རྒན་མོ ར བྱ ཡི སྙིང དེ རག རྗེས གསེར ལ བརྟེན ནས ཕྱུག་པོ ཆགས་ཡོད ཀྱང  ། མོ འདོད་བློ གཏན ནས མ་ཁེངས་པ ར མོ ས མི དེ འི ལུས་སྟེང གི བེར་མཆོག བསམ་པའི་དོན་གྲུབ དེ་ཡང གཡོ་འཕྲོག བྱེད འདོད་པ རེད ། འོན་ཏེ བུ་མོ ས དེ་ལྟར བྱེད འདོད མེད་སྟབས ། ང་ཚོ ར བྱ ཡི སྙིང ནི རག ཟིན་པ ས ། ད་ཆ བེར་མཆོག བསམ་པའི་དོན་གྲུབ དེ ཁོང ལ ཞོག དང  ། ཁོང གི རྒྱུ་ནོར ཚང་མ ཤོར ཟིན་པ རེད ཅེས ཨ་མ ར བཤད ། མོ་མ རྒན་མོ ས དེ་སྐད ཐོས་ཚེ ཁོང་ཁྲོ མེ ལྟར འབར ཞིང  ། དུག་སྦལ གྱི མིག དང འདྲ་བ འི མིག དེ་གཉིས ཀྱིས བུ་མོ ར བསྡིགས ནས བལྟ་བཞིན དུ ། ཁྱོད ཤོད བཟོ དོད མདོག ལ ཨང  ། བྱས་ན ཁྱོད མི གླེན་པ དེ ལ སེམས་པ ཤོར སོང ངམ ། ཁོ འི བེར་མཆོག བསམ་པའི་དོན་གྲུབ དེ་ནི མི་ཡུལ་ན དཀོན་པ འི ནོར་བུ ཞིག ཡིན་པ དེ ངེས་པར དུ ང ལ དགོས ཞེས བཤད ། མོ ས བུ་མོ དེ བཙན་ཤེད ཀྱིས མོ རང གི འཆར་གཞི ལྟར བསྒྲུབ ཏུ བཅུག་པ ས བུ་མོ ཐབས་ཟད དེ མོ་མ རྒན་མོ འི བསམ་འདུན ལྟར བསྒྲུབ དགོས བྱུང་བ རེད །  ། དེ་ཉིན བུ་མོ ས ཆེད་མངགས སྒེའུ་ཁུང གི མདུན དུ ཕྱིན ཏེ ། རྒྱང་རིང ལ བལྟ་ཁུལ དང སེམས་སྡུག ཆེ་མདོག བྱས ནས བསྡད་པ རེད ། རྔོན་པ ས རང གི སྙིང ནས བརྩེ་བ འི བུ་མོ ས སྐྱོ་སྣང དེ་འདྲ བྱེད་པ མཐོང་དུས སེམས ཀྱིས མ་བཟོད་པ ར ཁྱོད ཐུགས མ་མཉེས་པ འདི་འདྲ གནང དགོས དོན ཅི ཡིན ། ང ལ གསུངས དང  ། ང ས ཁྱེད ལ ཕྱག་རོགས ཞུས ཆོག ཅེས བཤད་པ རེད ། བུ་མོ ས རྐང བཙུགས ནས སྐྱོ་མདོག སྟོན་བཞིན ཨ་ཙི ། འཇིག་རྟེན འདི་ན གུས་མོ ར རོགས བྱེད ཐུབ་མཁན ཞིག མེད་པ ས ། དོན དེ གུས་མོ འི སེམས ནང རུལ དུ འཇུག་རྒྱུ ལས ཐབས གཞན་མེད ། སྡུག་བསྔལ འདི གུས་མོ གཅིག་པུ མྱོང དུ ཆུག ཅིག ཅེས ལན བཏབ་པ རེད ། བུ་མོ ས དེ་འདྲ བྱས་ན རྔོན་པ འི སེམས ཀྱིས དེ་བས མི་བཟོད ཅིང  ། ཁོ ས རྩད འདྲི ཡང་ཡང བྱས་པ བརྒྱུད ། བུ་མོ ས གཞི ནས ཁོ ལ ང་ཚོ འི མདུན་ཕྱོགས ཀྱི གླིང་ཕྲན ཞིག གི སྟེང་ན རྡོ་རྗེ་ཕ་ལམ བཀྲག་མདངས དང ལྡན ཞིང  ། སྤུས་ཀ ཤིན་ཏུ དག་པ དང ། ལྷག་པར་དུ རྡོ་རྗེ་ཕ་ལམ དམར་པོ ནི འཛམ་གླིང ཐོག གི ཡག་ཤོས ཡིན་པ ས ང ལ དེ་དག བྱུང་ན ཅི་དྲག བསམ གྱིས ། འོན་ཏེ དེ་ག ར འགྲོ ཐུབ་མཁན ནི བྱ་བྱེའུ མ་གཏོགས མེད ། དེར་བརྟེན དོན དེ དྲན་པ་ཙམ གྱིས ང ནི སེམས་པ ཤིན་ཏུ ནས སྐྱོ ཡི འདུག ཅེས བཤད །  ། ད བྱེད་དུས ཁྱེད ཐུགས སྐྱོ དོན དེ ཡིན་པ རེད ། ང ས ཁྱེད ལ རོགས བྱས ཆོག བདག གི བརྩེ་བ འི མཛེས་མ་ལགས ། ཁྱེད ཀྱིས ང ལ སྔ་ཙམ མི་གསུང་བ ཅི ཡིན ཞེས བཤད རྗེས ། ཁོ ས བུ་མོ དེ ཁོ་རང གི བེར་མཆོག བསམ་པའི་དོན་གྲུབ ཀྱི འོག ཏུ འཐེན ནས ། མདུན གྱི རྡོ་རྗེ་ཕ་ལམ གྱི རི དེ ཡིད ལ དྲན མ ཉིད དུ ཁོ་གཉིས རྡོ་རྗེ་ཕ་ལམ གྱི རི་རྩེ ར སླེབས ། དེ་ག ར རྡོ་རྗེ་ཕ་ལམ ཁ་དོག སྣ་ཚོགས་པ ལས འོད་ཆེམ་ཆེམ འཚེར་བ ས ཁོ་གཉིས ཀྱི མིག ཀྱང བགྲད མི་ཐུབ ཅིང  ། ཁོ་གཉིས ཀྱིས རྡོ་རྗེ་ཕ་ལམ ཆེ་ཤོས དང སྙིང་རྗེ ཤོས ཁ་ཤས བསྒྲུག་པ རེད ། དེ་དུས མོ་མ རྒན་མོ ས ངན་སྔགས བཏོན་པ ས ། གློ་བུར རྔོན་པ འི མིག ཟུམ ཞིང གཉིད ཀྱིས འཐིབས ཏེ ། བུ་མོ ར སྙིང་ཉེ་ལགས ། ང དཀའ་ལས ཀྱིས དུབ སོང  ། ང དངོས་གནས འཁྱུག་ཙམ ཉལ་སྙིང འདོད ཀྱིས ཞེས བཤད རྗེས ། ཁོ རྐང་པ ཡང མི་ཚུགས་པ ར ས ལ འགྱེལ ནས གཉིད་ཁུག་པ རེད ། ཁོ གཉིད ཁུག རྗེས བུ་མོ ས ཁོ འི ཕྲག་པ འི སྟེང ནས བེར དེ མར བཤུས ཏེ ། མྱུར་བ ར རང གི ཕྲག་པ འི སྟེང དུ གྱོན་པ དང  ། རྡོ་རྗེ་ཕ་ལམ འཁྱེར ཏེ ལོག ནས ཕྱིན་པ རེད །  ། རྔོན་པ གཉིད ལས སད རྗེས བུ་མོ མཐོང་ས ར མེད་པ དང  ། ཁོ་རང གི ལུས སྟེང གི བེར་མཆོག བསམ་པའི་དོན་གྲུབ དེ་ཡང མཐོང་ས ར མེད་སྟབས ། ཁོ འི སྙིང ནས བརྩེ་ཤོས ཀྱི བུ་མོ ས ཁོ ལ མགོ སྐོར བཏང་བ ཁོ ས ཧ་གོ་བ རེད ། ཁོ ལ བེར མེད་པ ས ལོག ཐབས མེད་སྟབས ། དེ་ག ར བསྡད དེ དབུགས་རིང་ནར་ནར འཐེན་བཞིན སེམས ནང འཇིག་རྟེན འདི འི སྟེང དུ གདུག་སེམས འདི་ལྟར གནག་པ འི ཁྲམ་པ ཡང ཡོད་པ ག་རེ ཡིན ནམ སྙམ ། དེ་ལྟར བསམ མུར ཐག་རིང ནས བཟོ་ལྟ ཤིན་ཏུ ཁྱད་མཚར་བ འི གྱད་མི གསུམ ཡོང གི ཡོད་པས་ན ། ཁོ ས བྲེལ་འཚུབ ངང ས ལ ཉལ ཏེ ཤི་རྫུ བཏབ ནས བསྡད ། ད བྱེད་དུས རྡོ་རྗེ་ཕ་ལམ གྱི རི དེ་ནི གྱད་མི ཁྱུ ཞིག ལ དབང་བ དང  ། ཁོ་ཚོ ས ཉིན་གང རི་སྟེང དུ གང་དགར བསྔོགས ཤིང རང་སྣང གར་ཤར བྱེད ཀྱི ཡོད་པ རེད ། གྱད་མི གསུམ གྱིས མི མཐོང མྱོང གཏན ནས མེད་སྟབས ས ལ ཉལ་བ འི མི དེ མཐོང་ཚེ ཡ་མཚན ཐག་ཆོད ། ཁྱོད་ཚོ ས ལྟོས དང འདི འབུ ག་རེ ཟེར་མཁན དེ རེད ། འདི་ག ར ཉལ ནས ཉིན་མོ འི རྨི་ལམ རྨིས་བཞིན འདུག ཁོ འི བློ་ཁོག ཆེ མདོག ལ ཨང  ། རྡོག་བརྫིས བཏང ནས གསོད ཞོག ཁོ ང་ཚོ དང མཉམ དུ རྡོ་རྗེ་ཕ་ལམ ལོངས་སྤྱོད བྱེད དུ འཇུག མི་རུང ཞེས གྱད་མི དང་པོ ས ཁོ ལ རྡོག་རྒྱག གཅིག གཞུས ནས བཤད ། གྱད་མི གཉིས་པ ས འབུ ཆུང་ཆུང འདི་འདྲ་བ གསོད་རིན འདུག གམ ། གཡུགས ཞོག ཡ་མ་བྱེད ། ཁོ ཚེ་ཐར ཐོངས ཤིག ཁོ འདིར ཡུན་རིང་པོ སྡོད མི་ཐུབ ། རི་རྩེ ར འཛེགས་ན སྤྲིན་དཀར གྱིས འཁྱེར ནས འགྲོ གི རེད ཅེས བཤད རྗེས ཁོ་ཚོ ཕྱིན ། རྔོན་པ ས ཁོ་ཚོ འི སྐད་ཆ སེམས ལ ངེས ཏེ ། ཁོ་ཚོ ཐག་རིང་པོ ར ཕྱིན རྗེས ། ལམ་སེང ས ནས ལངས ཏེ ཨུ་ཚུགས ཀྱིས རི་རྩེ ར འཛེགས ། རི་རྩེ ར སྤྲིན་དཀར དལ གྱིས རྒྱུ་བ དང  ། ལ་ལ མཐོ ཞིང ལ་ལ དམའ ལ ། མཐོ་བ འགའ ཞིག ཁོ འི མགོ་ཐོད ནས རྒྱུ ཞིང  ། གློ་བུར སྤྲིན་པ དམའ་པོ ཞིག ཡོང་བ དེ ས ཁོ འཁྱེར ཏེ ཡུན ཧ་ཅང རིང་པོ ཕྱིན མཐར ཁོ ཚལ་ཞིང ཆེན་པོ ཞིག གི ནང དུ བསྐྱུར་བ རེད ། ཚལ་ཞིང དེ་ནི གྱང མཐོ་པོ ས བསྐོར ཞིང  ། ནང དུ སྔོ་ཚོད སྣ་ཚོགས བཏབ ཡོད་པ དང  ། རྔོན་པ ས ཕྱོགས་བཞི ར བལྟ་ཙམ བྱས་པ ས ། གང་ས ར སྔོ་ཚོད ཀྱིས ཁེངས ཤིང  ། སྔོ་ཚོད དེ་དག མཐོང་བ་ན ཁོ ལ གཞི་ནས ཤིན་ཏུ ལྟོགས་པ འི སྣང་བ ཤར་བ ས ། ཁོ ས ཟས འཚོལ འགོ ཚུགས ཤིང  ། སེམས ནང ཀུ་ཤུ དང ལི ལ་སོགས་པ འི ཤིང་འབྲས འདྲ རྙེད་ན དགའ་བ ལ ཨང་"བསམ ། འོན་ཏེ ཁོ ས ཡུན་རིང བཙལ ཡང སྔོ་ཚོད མ་གཏོགས གཞན ཅི་ཡང མེད་པ རེད །  ། ད བྱས་ན སྔོན ལ སྔོ་ཚོད བཟས ནས གྲོད་ཁོག རྒྱགས་པ བྱ་རྒྱུ རེད ། དེ་ལྟར བྱས་ན རིག་པ གྲུང དུ དང  ། ལུས་ཟུངས ཅུང་ཟད གསོ ཐུབ སྙམ ། དེས་ན ཁོ ས ཕར འདེམས ཚུར འདེམས བྱས ནས ཨོ་ཅུད སྦོམ་ཤོས ཤིག བདམས ཏེ ཁ བརྒྱངས ནས བཟས་པ དང  ། གློ་བུར ཁོ ཅུང མ་བདེ་བ ར གྱུར ནས ། རང་ཉིད བཟོ་ལྟ གཞན ཞིག ལ ཡོངས སུ འགྱུར་བ འི སྣང་བ འཆར་བ རེད ། ཏག་ཏག ཁོ ལ སུག་ལག བཞི སྐྱེས་པ དང  ། ཁོ ས རང གི མགོ་བོ ར ལག་པ འཆང་ཙམ བྱས་པ ས མགོ ཆེ་རུ ཕྱིན ཡོད ཅིང  ། ད་དུང རྣ་ཅོག རིང་པོ གཉིས སྐྱེས ལ ། ཁོ བོང་བུ ཞིག ལ གྱུར་པ རེད ། ཁོ སྐྲག ཐག་ཆོད ཀྱང  ། རང་གཤིས ཀྱིས རྐྱེན་པ ས ཁོ ལ ཤིན་ཏུ ལྟོགས་པ འི སྣང་བ འཆར་བ ར བརྟེན ། ཁོ ས རྒྱགས་ཚད བཟས ཤིང  ། ད་གིན ཤིན་ཏུ ཟ དཀའ་བ འི ཨོ་ཅུད ཀྱང བྲོ་བ ཆེ་རུ ཕྱིན ཡོད་པ རེད ། ཁོ གྲོད་ཁོག རྒྱགས གྲབས ཡོད་དུས ཁོ ལ སླར་ཡང རང ལ འགྱུར་ལྡོག བྱུང སྣང ཤར་བ དང  ། གཅིག བལྟ་དུས ཁོ སླར མི འི གཟུགས སུ འགྱུར་བ རེད ། ད བྱེད་དུས ཁོ ལ ཨོ་ཅུད མི་འདྲ་བ གཉིས ཟ་རྒྱུ བྱུང་བ དང  ། ཁོ ས ཨོ་ཅུད མི་འདྲ་བ དེ་གཉིས བློ ལ བཞག་པ རེད །  ། གྲོད་ཁོག རྒྱགས རྗེས ཁོ ལ ཉོབ་སྣང ཕྲན་བུ ཤར་བས་ན ། ཁོ ས ས ལ ཉལ ཏེ གཉིད ཁུག་པ དང  ། ཉིན གཉིས་པ ར གཉིད སད རྗེས ། ཁོ འི སྙིང་སྟོབས ལྡབ་བརྒྱ འཕེལ ནས ཉོབ་མདངས ཅི་ཡང མེད་པ ར གྱུར་པ རེད ། ཁོ ས ཨོ་ཅུད ལེགས་པ དང ཨོ་ཅུད ཞན་པ གཉིས་ཀ ནས སྡོང་པོ རེ་རེ འཁྱེར་བ དང  ། སེམས ནང ང ས འདི གཉིས ལ བརྟེན ནས ང འི ཅ་ལག ཚུར འཕྲོག སྟེ ། ཁོ་ཚོ ཡང གཡོ་འོག ཏུ འཚུད་པ འི སྡུག་བསྔལ དང ལས་ངན བསགས་པ འི འབྲས་བུ ངན་པ མྱོང དུ འཇུག དགོས བསམས ། ཁོ ས ཚལ་ཞིང དང བྲལ ཏེ མོ་མ རྒན་མོ དང དེ འི བུ་མོ འཚོལ་བ ར ཕྱིན ། ཁོ ས གང་ས ར ཉིན མང་པོ ཕྱིན མཐར ནགས་ཚལ དེ འི མཐའ ཟེར སླེབས ཤིང ཐག་རིང གི ཕོ་བྲང དེ མཐོང་བ དང  ། ཁོ ས རང གི གདོང ལ ནག་རྩི བྱུག སྟེ ཁོ་ཚོ ས ཁོ ངོ་མ ཤེས་པ བྱས ། ཁོ ས ཕོ་བྲང གི མདུན དུ ཕྱིན ནས སྒོ བརྡུངས ཏེ ། ང དཀའ་ལས ཞེ་དྲག ཁག གི འདུག་པ ས ། ང ཁྱེད ཀྱི ཁྱིམ དུ ངལ་གསོ རུ འཇུག རོགས གནང ཞེས བཤད ། གཡོག་མོ ས སྒོ ཕྱེས་བ དང  ། མོ་མ རྒན་མོ ས ཁོ ལ ཁྱོད སུ ཡིན ནམ ། གང དུ འགྲོ འམ ། ཅི བྱེད དུ འགྲོ འམ ཞེས དྲིས་པ ར ། རྔོན་པ ས "ང ནི རྒྱལ་པོ ས མངགས་པ འི ཕོ་ཉ ཡིན ། གནམ་འོག གི ཨོ་ཅུད གསར་ཤོས འཚོལ་བ ར ཕྱིན་པ ཡིན ། ང ས རི་ཀླུང མང་པོ བརྒལ ནས གང་ས ར བཙལ་བ ས ད་ཆ ང ལ གཞི ནས དེ རྙེད བྱུང  ། དེ ང ས འཁྱེར ཡོད ། ཉི་མ ཚ་དུབ ཆེ་བ ས ཨོ་ཅུད ཀྱི ལོ་མ གསར ཞིང རྙི་བ དག སྐེམ་རྙིད ཤོར དོགས ཀྱི སེམས་ཁྲལ འདུག གལ་སྲིད སྐེམ་རྙིད ཤོར་ན རྒྱལ་པོ ཐུགས་མཉེས་པོ ཡོང གི མ་རེད ཅེས བཤད །  ། རྔོན་པ ར གནམ་འོག གི ཨོ་ཅུད གསར་ཤོས དེ ཡོད་ལུགས མོ་མ རྒན་མོ ས ཐོས་པ ས འཛུམ་འཚེར་འཚེར ངང ཁྱོད འདི ར ངལ་གསོ རུ བཅུག་ན འགྲིག ཀྱང  ། ཁྱོད ཀྱིས ངེས་པར དུ ང ཨོ་ཅུད ཀྱི བྲོ་བ ཞིག མྱོང དུ འཇུག དགོས ཞེས བཤད ། རྔོན་པ ས བྱ་དཀའ་བྱེད་གཏད ཀྱི བརྫུ་བག དང བཅས བསམ་བློ ཞིག གཏོང་ཁུལ བྱས ནས འོ ལགས་སོ ། ང ལ ཨོ་ཅུད སྡོང་རྩ གཉིས ཡོད་པ ནས གཅིག ཁྱེད ལ འབུལ ལོ ཞེས བཤད རྗེས ། ཁུག་མ འི ནང ནས ཨོ་ཅུད ཞན་པ དེ བཏོན ། མོ་མ རྒན་མོ ས བྲེལ་འཚུབ ངང མགྱོགས་པོ གཡོག་མོ ཐབ་ཚང གི ནང དུ ཚལ བཟོ་བ ར བཏང་བ དང  ། གཡོག་མོ ས ཚལ བཟོས ཟིན རྗེས སྦྱིན་བདག འཁྲིས་ན མེད་པ དང བསྟུན ནས ཁ་རོག ལ ཚལ རྐང ཁ་ཤས བཟས་པ ས ཨོ་ཅུད ཀྱི ནུས་པ ལམ་སེང ཐོན ནས ། མོ བོང་བུ ཞིག ལ གྱུར ཏེ སྒོ་ར འི ནང ལ རྒྱུགས ནས ཕྱིན་པ རེད ། མོ་མ རྒན་མོ དེ ད་ཆ བསྒུག་ཡུན མ་ལྕོག་པ ར ཁ་ཆུ ཡང ཤོར་བ དང  ། མོ ས མགྱོགས་པོ ཐབ་ཚང གི ནང དུ ཕྱིན་པ ས ། ཨོ་ཅུད ཀྱི ཚལ བཟོས ཟིན་པ མཐོང ནས སེམས ནང ལེ་ལོ་ཅན དེ ས ཚལ བཟོས ཚར ནས འཁྱེར ཡོང རྒྱུ འང མ་དྲན་པ བྱས སྙམ དུ བསམ་བཞིན ཨོ་ཅུད ཀྱི ཚལ འཁྱེར ནས ཚོམས་ཆེན གྱི ནང དུ བློ་ཡིད་ཚིམས་པ ཞིག ཟ དགོས བསམས ལ ། ཡང ནི དེ འི བསླུ་བྲིད ལས མ་ཐར་བ ར ། མོ ས འགྲོ གིན འགྲོ གིན ཟ གིན ཟ གིན བྱས ཤིང  ། རྐང ཁ་ཤས བཟས མ ཉིད དུ མོ བོང་བུ མདོག ཉེས་པ ཞིག ལ གྱུར ནས འཕག་འཚག རྒྱག བཞིན སྒོ་ར འི ནང ལ རྒྱུགས ནས ཕྱིན ། དེ་དུས ཚོམས་ཆེན གྱི ནང་ན ཚལ བསྒུག ནས བསྡད་པ འི བུ་མོ དེ་ཡང བྲེལ་བ ལངས ཏེ ། དུས་ཚོད རིང་པོ འདི་འདྲ ཕྱིན སོང་བ ས ། ད་ནི ཚལ བཟོས ཚར་ཚོད ཡིན ཞེས རྔོན་པ ར བཤད ། རྔོན་པ འི ཡིད ལ དེ་གཉིས ཀྱིས ཚལ ལྐོག་ཟ བྱས ནས བོང་བུ ར གྱུར་པ ཐག གིས ཆོད སྙམ ། དེས་ན ཁོ ས བུ་མོ ར ཁྱེད ཀྱིས ཅུང་ཟད བསྒུག རོགས གནང  ། ང ས ཐབ་ཚང གི ནང ལ གཅིག བལྟ་བ ར འགྲོ གི ཡིན ཞེས བཤད དེ ཐོག་ཁ ནས བབས ཏེ སྒོ་ར འི ནང དུ ཡོང་དུས ། བང་མོ གཉིས ཀྱིས འཕག་འཚག རྒྱག བཞིན ཡོད་པ རེད ། ཁོ ས གད་མོ ཞིག བགད དེ ཁྱོད གཉིས སྔོན ལ འདིར ཡག་པོ བྱས ཏེ སྡོད ཅིག ཡུད་ཙམ ནས ང ས ཁྱོད་ཚོ དང གཙང་རྩིས རྒྱག གི ཡིན ཞེས བཤད རྗེས ། ས ལ ཟག་པ འི ཨོ་ཅུད་དག ཕོར་པ འི ནང དུ བླུགས རྗེས ། དེ འཁྱེར ནས བུ་མོ འི མདུན དུ བཞག སྟེ ། བུ་མོ ར ཞལ་ལག བཟོས ཟིན འདུག་པ ས ། ཁྱེད ཀྱིས སྔོན་ལ བཞེས ཤིག ང ས སྒྱུག་མོ ཁོང འབོད་པ ར འགྲོ གི ཡིན ཞེས བཤད ། རྔོན་པ ཕྱིར ཐོན་པ དང  ། བུ་མོ ས བྲེལ་བ འཚུབ་འཚུབ ངང ལམ་སེང ཚལ གྱི ལོ་མ ཁ འི ནང བརྒྱངས་པ ས ། མོ ཡང བོང་བུ ར གྱུར ཏེ བོང་སྐད རྒྱག་བཞིན སྒོ་ར འི ནང དུ རྒྱུགས ནས ཕྱིན་པ རེད །  ། རྔོན་པ ས ངོ་གདོང གཙང་མ ར བཀྲུས ཏེ བོང་བུ ར གྱུར ཟིན་པ འི ངན་པ དེ་དག གིས ཁོ སུ ཡིན་པ གསལ་པོ མཐོང་བ བྱས རྗེས ། བོང་བུ འི ཁྲོད དུ བསྐྱོད དེ བཟང ལ བཟང་ལན དང ངན ལ ངན་ལན ཡོང གི རེད ། འདི་ནི ཁྱོད་ཚོ ར སྨིན དགོས་ངེས ཀྱི ལས་འབྲས རེད ཅེས བཤད ། ཁོ ས ཐག་པ རིང་པོ ཞིག གིས བང་མོ གསུམ་པོ གཅིག ཏུ འབྲེལ ཏེ ཆུ་འཁོར ཞིག གི མདུན དུ དེད ནས ། ཆུ་འཁོར གྱི སྒེའུ་ཁུང བརྡུངས རྗེས ། མགོ ཕྱིར བརྙངས ནས བལྟ་མཁན ཆུ་འཁོར གྱི བདག་པོ ར ང ས བོང་བུ ལྐུགས་རྟགས ཚ་པོ གསུམ གསོས་པ འདི་དག ལ ད་ཆ ང ནི གཏིང ནས སུན་སྣང སྐྱེས ཏེ ཡང་བསྐྱར མཐོང འདོད མི་འདུག་པ ས ། ཁྱེད ཀྱིས འདི་དག ཉར་གསོ བྱེད འདོད ཡོད དམ ། དེ་ཚོར གཟན་ཆས ཕྲན་བུ རེ སྟེར ནས བྲོས སུ མ་བཏང་བ ར ང ས བཤད་པ ལྟར བྱས་ན འགྲིག ང ས ཁྱེད ལ དངུལ ཕྲན་བུ སྤྲད ཆོག ཅེས བཤད ། ཆུ་འཁོར གྱི བདག་པོ ས འཛུམ་དཀར སྟོན་བཞིན འགྲིག གི རེད ། འགྲིག གི རེད ཅེས ལན བཏབ ཅིང  ། ཁོ འི ཡིད ལ ལས འདི ལས བཟང་བ ཞིག ག ནས རྙེད སྲིད དམ ། དངུལ རག་པ ས མ་ཚད བོང་བུ གསུམ ཡང རག་པ རེད སྙམ ། དེས་ན རྔོན་པ ས བཤད་པ ལྟར ཁོ ས ཉིན་ལྟར བོང་བུ རྒན་མོ ར མོ་མ རྒན་མོ དེ ལས འགྱུར་བ དེ ལ ཉེས་བརྡུངས ཐེངས གསུམ་རེ བཏང་བ དང  ། གཟན་རྩྭ ཐེངས་གཅིག རེ ལས མ་སྟེར ཞིང  ། ལོ ཅུང གཞོན་པ འི བང་མོ གཡོག་མོ ལས འགྱུར་བ དེ ར ཉིན རེ ར ཉེས་བརྡུངས ཐེངས གསུམ་རེ བཏང ལ ། གཟན་རྩྭ ཡང ཐེངས གསུམ་རེ སྟེར ། བང་མོ ཆུང་ཤོས བུ་མོ ལས འགྱུར་བ དེ ལ ཉེས་བརྡུངས མ་བཏང་བ ར ཉིན་རེ ར གཟན་རྩྭ ཐེངས གསུམ་རེ སྟེར ནས བཞག ཅིང  ། བུ་མོ དེ ར རྔོན་པ ཧ་ཅང བརྩེ་པོ ཡོད་སྟབས ། དེ ལ ཉེས་བརྡུངས གཏོང མ་བཟོད་པ རེད །  ། མོ་མ རྒན་མོ འི ཕོ་བྲང གི ནང ནས རྔོན་པ ར ཁོ རང གི བེར་མཆོག བསམ་པའི་དོན་གྲུབ དེ རྙེད་པ དང  ། དེ་ནས ཉིན་ཤས ཀྱི རྗེས སུ ཆུ་འཁོར གྱི བདག་པོ ས ཁོ འཚོལ་བ ར ཡོང སྟེ ། ཁོ ལ ང ས ཁྱེད ལ སྙན་སེང ཞུ་རྒྱུ ར ། ཉིན་རེ ར ཉེས་བརྡུངས ཐེངས གསུམ་རེ འཁེལ་བ དང  ། གཟན་རྩྭ ཐེངས་རེ ལས བཟས མི་ཆོག་པ འི བང་མོ རྒན་མོ དེ ཤི སོང  ། གཞན དེ་གཉིས མ་ཤི བར རྩྭ ཟ་རྒྱུ ཡོད ཀྱང  ། དེ་གཉིས ཉོབ ནས སྡོད་པ ལ བལྟས་ན མགྱོགས་པོ ཤི མི་ཡོང ངམ བསམ གྱིས ཞེས བཤད་པ རེད ། རྔོན་པ ས དེ་སྐད ཐོས རྗེས སེམས ལ འཁོན་ལན ནི སློག ཟིན ལ ། ཁོ་ཚོ ར ཡང འཕོག དགོས་ངེས ཀྱི ཆད་པ འཕོག ཟིན སྙམ ནས ཆུ་འཁོར གྱི བདག་པོ ར དངུལ ཕྲན་བུ སྤྲད དེ བང་མོ དེ་གཉིས ཕྱིར དེད ནས ཕྱིན ཅིང  ། དེ་གཉིས ལ རྩྭ ཨོ་ཅུད ལེགས་པ ཁ་ཤས བྱིན་པ ས ། དེ གཉིས་ཀ དེ་སྔ འི མི འི གཟུགས སུ གྱུར །  ། མི འི གཟུགས སུ གྱུར་པ འི བུ་མོ ས རྔོན་པ འི མདུན དུ པུས་མོ སྡིག་སྒྲ དང བཅས བཙུགས ཏེ ། ཨ་ཙི སྙིང་ཉེ་ལགས ། དགོངས་པ ཁྱོན ནས མ་ཚོམས རོགས གནང  ། གུས་མོ འི སེམས ལ ལས་ངན དེ་དག བྱེད་འདོད གཏན་ནས་མེད ། དེ་ཚོ ཚང་མ གུས་མོ འི ཨ་མ ས གུས་མོ ར བཙན་སྐུལ བྱས བྱུང  ། ཁྱེད ཀྱིས གུས་མོ ར གུ་ཡངས གནང རོགས གནང  ། གུས་མོ ཁྱེད ལ ཧ་ཅང དགའ་པོ ཡོད ། གུས་མོ ས སྐྱུག་སྨན བཏུངས ནས བྱ ཡི སྙིང དེ ཁྱེད ལ ཕྱིར འབུལ འདོད ཡོད ། ཁྱེད ཀྱི བེར་མཆོག བསམ་པའི་དོན་གྲུབ དེ་ཡང གུས་མོ འི གོས་སྒྲོམ གྱི ནང་ན ཡོད ཅེས ངུ་འབོད བྱེད་བཞིན བཤད ། རྔོན་པ ས དེ་སྐད ཐོས་ཚེ ཁོང་ཁྲོ ཞི་བ ར གྱུར ཏེ བུ་མོ ར ཁྱེད ཀྱིས ང འི ཆུང་མ བྱེད འདོད ཡོད དམ ཞེས དྲིས་པ ར བུ་མོ ས མགོ་བོ ལྕོག་ལྕོག བྱས ། རྔོན་པ དགའ ནས བྱ ཡི སྙིང དེ ཁྱེད་རང གི ཁོག་པ འི ནང དུ ཉོར ཅིག དེ སུ ས ཉར་ན འང གཅིག་པ རེད ཅེས བཤད རྗེས ཁོ་གཉིས ཀྱིས གཉེན་སྟོན བཤམས་པ དང  ། དེ་ནས་བཟུང སྟེ ཁོ་གཉིས དགའ་དགའ་སྤྲོ་སྤྲོ འི ངང ལ བདེ་སྐྱིད འཆམ་མཐུན ལྡན་པ འི འཚོ་བ སྐྱེལ་རྒྱུ བྱུང་བ རེད།