སྦྲང་བུ འི རྒྱལ་མོ ། སྔ་མོ རྒྱལ་སྲས གཉིས ཕྱོགས ལ ཐོན ནས ནང ལ ལོག མ་ཐུབ སྟབས ། ཁོ་གཉིས ཀྱི གཅུང་པོ ཆུང་ཆུང ཧན་སི ས ཁོ་གཉིས གང་སར འཚོལ་བ ར ཕྱིན་པ ས གཞི་ནས རྙེད་ཙམ བྱུང ཡང  ། གཅེན་པོ གཉིས ཀྱིས ཁོང ལྐུགས་རྟགས ཧ་ཅང ཚ་པོ འདུག ཅེས ཁོང ལ ཟུར་ཟ རྫོགས་རྒྱུ་མེད་པ བྱེད ཀྱི ཡོད་པ རེད ། གཅེན་གཅུང གསུམ་པོ གྲོག་མ འི ཚང་སྒོ ཞིག ཏུ སླེབས་ཚེ ། གཅེན་པོ གཉིས ཀྱིས གྲོག་མ དེ་དག ལ ལག་རྩེད རྩེ་རྩིས བྱས་པ ས ། ཧན་སི ས འདི་ཚོ ནི སྙིང་རྗེ དགོས་པ ཞིག འདུག་པ ས སྡུག་པོ མ་གཏོང ཞིག ཅེས བཤད ནས བཀག་པ རེད ། རྗེས སུ ཁོ་གཉིས ཀྱིས མཚེའུ འི ངོས སུ ཡ་ཙེ མང་པོ ས རྐྱལ་བགྲོད བྱེད་པ མཐོང་བ ས དེ་དག ནས ཁ་ཤས ཤིག འཛིན་འདོད་པ ཡང ཧན་སི ས བཀག་པ རེད ། མི་རིང་བ ར ཁོ་ཚོ ས སྦྲང་ཚང ཞིག མཐོང་བ དང  ། གཅེན་པོ གཉིས ཀྱིས སྦྲང་ནོར་བུ དེ་དག མེར་བསྲེགས གཏོང་འདོད ཆེན་པོ ལངས་པ ཧན་སི ས སླར་ཡང བཀག་པ རེད །  ། མཐའ་མ ར ཁོ་ཚོ ས རྒྱལ་པོ འི ཕོ་བྲང ཞིག གི ནང ལ འཛུལ་བ ས ། ནང དུ རྡོ འི རྟ གསུམ ལས མི འི གྲིབ་གཟུགས་ཙམ ཡང མཐོང་རྒྱུ་མེད་པ དང  ། སྦུག་མཐའ བར ཕྱིན་པ ས ཁོ་ཚོ ར ཁང་ཆུང ཞིག རྙེད་པ དེ འི ནང དུ མི་ཆུང གཏེ་ལེབ སྐྲ སྐྱ་བོ་ཅན ཞིག ཡོད་པ རེད ། ཁོ་ཚོ ས སྒོ ལན གསུམ བརྡུངས་པ ས མི་ཆུང གཏེ་ལེབ ཀྱིས ཤིན ཏུ དལ་པོ ས སྒོ ཕྱེ་བ དང  ། དེ་ནས ཁོ་ཚོ མཉམ དུ ཟས ཟ་བ ར འཁྲིད རྗེས ། ཁོ་ཚོ མི་རེ ར གཟིམ་ཆུང་རེ སྤྲད ནས ངལ་གསོ རུ བཅུག་པ རེད །  ། ཉིན གཉིས་པ འི ཞོགས་པ སྔ་པོ ར མི་ཆུང གཏེ་ལེབ ཀྱིས རྒྱལ་སྲས རྒན་པ འི གཟིམ་ཆུང གི ནང དུ ཡོང ནས ཁོང རྡོ་རིང ཞིག གི དྲུང དུ འཁྲིད་པ དང  ། དེ འི སྟེང དུ ཕོ་བྲང དེ སྐྱོབ་པ འི ཐབས དང་པོ དེ བཀོད ཡོད་པ སྟེ ། ནགས་ཚལ གྱི ཁྲོད་ན ལྷ་ཅིག གི མུ་ཏིག རྡོག་བུ ཆིག་སྟོང སྦས ཡོད་པ དེ་དག ཉི་མ ལ་ལ མ་བཞུད གོང ལ ཆ་ཚང རྙེད་པ བྱེད དགོས ཤིང  ། གལ་སྲིད མ་རྙེད་ན མུ་ཏིག འཚོལ་མཁན དེ རྡོ ལ གྱུར་རྒྱུ ཡིན་པ རེད ། རྒྱལ་སྲས རྒན་པ ས ཉིན་གང བཙལ་བ ས མུ་ཏིག རྡོག་བུ བརྒྱ ལས མ་རྙེད སྟབས ། ཁོ དངོས་འབྲེལ རྡོའི་མི ར གྱུར་པ རེད ། ཉིན གཉིས་པ ར རྒྱལ་སྲས འབྲིང་བ ཕྱིན ནས ཧུར་ཐག བཙལ ཡང ། མུ་ཏིག རྡོག་བུ ཉིས་བརྒྱ ལས མ་རྙེད སྟབས ། ཁོང ཡང རྡོ་མི ར གྱུར ། ད་ཆ ཧན་སི མུ་ཏིག འཚོལ་བ ར འགྲོ་བ འི དུས ལ སླེབས་པ དང  ། ཁོང གིས ཡུན་རིང བཙལ་བ ས དཀའ་ལས ཁག་ཐག་ཆོད་ནས སེམས་སྐྱོ་བཞིན རྡོ ཞིག གི སྟེང དུ བསྡད དེ ངུས་པ དང  ། དེ་དུས ཁོང གིས སྐྱོབ མྱོང་བ འི གྲོག་མ འི རྒྱལ་མོ ས བློན་འབངས་ཚོ འཁྲིད ཡོང སྟེ མུ་ཏིག རྡོག་བུ ཆིག་སྟོང ཚང་བ བསྒྲུག་པ ས ། ཁོ་ཚོ འགག་སྒོ དང་པོ ལས ཐར་བ རེད །  ། ཕོ་བྲང སྐྱོབ་ཐབས གཉིས་པ ནི མཚེའུ འི མཐིལ ནས ལྷ་ཅིག གི གཟིམ་ཆུང གི ལྡེ་མིག རྙེད་པ བྱ་རྒྱུ དེ ཡིན ཞིང  ། ཧན་སི མཚེའུ འི ཁ ར སླེབས་པ དང  ། ཁོང གིས སྐྱོབ མྱོང་བ འི ཡ་ཙེ ས རྐྱལ རྒྱག་བཞིན ཚུར ཡོང ནས ། མཚེའུ འི མཐིལ དུ འཛུལ ཏེ ཧན་སི ར ལྡེ་མིག འཚོལ རོགས བྱས་པ རེད །  ། ཕོ་བྲང སྐྱོབ་ཐབས གསུམ་པ ནི གཉིད་ཁུག ནས ཡོད་པ འི ལྷ་ཅིག གསུམ གྱི ཁྲོད ནས ལྷ་ཅིག ཆུང་ཤོས དེ ངོ་ཆོད་པ བྱ་རྒྱུ ཡིན་པ དེ་ནི ཤིན ཏུ དཀའ་བ ཞིག ཡིན ཏེ ། ལྷ་ཅིག གསུམ་པོ གཟུགས་བྱད དང རྣམ་པ གཅིག་འདྲ ཡོད་པས་སོ ། འོན་ཏེ ཁོང གསུམ གྱིས ཉལ་ཁ ར བཟས་པ འི ཟས མི་འདྲ སྟེ ། ལྷ་ཅིག རྒན་པ ས ཀུ་ཤུ གཅིག བཟས་པ དང  ། ལྷ་ཅིག འབྲིང་མ ས བྱི་རིལ གཅིག བཟས ཤིང  ། ལྷ་ཅིག ཆུང་བ ས སྦྲང་རྩི ཐུར་མ གང བཟས་པ རེད ། དེ་དུས ཧན་སི ས སྐྱོབ མྱོང་བ འི སྦྲང་བུ འི རྒྱལ་མོ དེ ཡོང ནས ། ལྷ་ཅིག གསུམ གྱི ཁ ལ དྲི་མ སྣོམ་ཙམ་རེ བྱས་མཐའ ར སྦྲང་རྩི བཟས་པ འི ཁ དེ འི སྟེང དུ བབས ནས ཧན་སི ར ལྷ་ཅིག ཆུང་བ ངོས འཇིན རོགས བྱས་པ རེད །  ། དེ་འཕྲལ རྫུ་འཕྲུལ གྱི རྒྱ ཞིག ནས རྡོ ལ གྱུར་པ འི མི དག སླར མི་ངོ་མ ར གྱུར་པ དང  ། ཧན་སི ས ལྷ་ཅིག ཆུང་བ དང གཉེན་སྒྲིག བྱས་པ མ་ཟད ། ཁོང ད་དུང རྒྱལ་པོ བྱེད་རྒྱུ བྱུང ཞིང  ། ཁོང གི གཅེན་པོ གཉིས ཀྱང ལྷ་ཅིག ཆུང་བ འི གཅེན་མོ གཉིས དང གཉེན་སྒྲིག བྱས་པ རེད།