 རི་བོང དང ཝ ། གནའ་བསྐལ་བ ཞིག ལ ། རྩྭ དང ནགས ཀྱིས ཕྱུག་ས ། གཙང་ཆུ གྱ་གྱུ ར བཞུར ས འི ས་ཆ སྐྱིད་པོ ཞིག ན ། གླང་བོ་ཆེ དང༌ ། གཙོད དང༌ ། རྒང དང༌ ། རི་བོང དང༌ ། སྤྲེའུ དང༌ ། རྐྱང དང དགོ་བ དང༌ ། རྣ་བ སོགས རི་དྭགས སྣ་ཚོགས དང བྱིའུ འཇོལ་མོ དང སྲེག་པ ། གོང་མོ སོགས འདབ་ཆགས རིགས ཀྱིས མཉམ དུ འཚོ་བ རོལ་བཞིན མཆིས ། རི་དྭགས དང འདབ་ཆགས དེ་དག འཆམ ཞིང མཐུན ། དུས ནམ་ཞིག་ན ཝ ཞིག ཐག་རིང ཡུལ ནས གནས་འདི ར འོངས ནས རི་དྭགས དེ་དག གི ཁྱིམ མཚེས སུ གྱུར ། དེ་ནས་བཟུང ས དེ འི ལྷིང་འཇགས འཆམ་མཐུན གྱི འཚོ་བ རྩ་བ ནས གཏོར ། མ་གཞི ར ། ཝ འོངས་པ ནས བཟུང༌ ། ཉིན དང་པོ ར དགོ་བ འི ཕྲུ་གུ བོར ། ཉིན གསུམ་པ ར འཇོལ་མོ འི བྱིའུ་ཕྲུག བོར ། ཉིན བདུན་པ ར རྣ་བ འི ཕྲུ་གུ གར་སོང མ་ཤེས ། དེ་ལྟ ར ས དེ འི རི་དྭགས དང འདབ་ཆགས སྣ་ཚོགས ཀྱི ཕྲུ་གུ ལ བདེ་འཇགས ཀྱི ཉིན་མོ ཞིག མ་ཡོད་པ ས ། ཉིན་ཞིག ལ རི་དྭགས དང འདབ་ཆགས ཡོད་དོ་ཅོག མཉམ་དུ ཚོགས ནས ། གལ་ཏེ ང་ཚོ ས ཝ ལྟས་ངན དེ གསོད་ཐབས མ་བྱས ཚེ ། དུས ནམ ཞིག་ན ང་ཚོ འི ཕྲུ་གུ རྣམས ལྟས་ངན དེ ས ཟོས ནས ཚར དེ ས ཟེར ནས གྲོས་གླེང བྱས་བྱས མཐ ར ཀུན གྱིས ལས་འགན དེ བློ་ལྡན་རི་བོང ལ སྤྲད ། ཕྱི ཉིན ། རི་བོང གིས ཝ ཉིན རྒྱུན བརྒྱུད་ས འི ཉིན་ཁ ཞིག ནས མིག ཡ གཅིག ཟུམ ནས གྲོ་སྐམ ཟ་བཞིན བསྡད ། ཝ ས དེ བརྒྱུད སྐབས རི་བོང གིས ཁ མུར་མུར ངང ཅི ཞིག ཟ་བཞིན་པ མཐོང འཕྲལ རི་བོང གམ དུ འོངས ནས ན་རེ ། རི་བོང༌ ། རི་བོང༌ ། ཁྱོད ཀྱིས ཁ མུར་མུར བྱེད ཀྱིན ཅི་ཞིག ཟ བཞིན འདུག ཅེས དྲིས ། རི་བོང གིས སྔར་བཞིན མིག་ཡ གཅིག ཟུམ ནས ། ང ཡིས རང་གི མིག་རིལ ཟ་བཞིན འདུག ཅེས ལན བཏབ ། ཝ་མོ ན་རེ ། ཨ་ལ ། རི་བོང་ཁ་ཤོ ། ཁྱོད ཀྱིས རྫུན མ་ལབ ། ཅི ཟོས ཀྱང ཆོག སྟེ རང གི མིག་རིལ ཟ་ཆོག ཟེར་བ ཐེངས་དང་པོ ར ཐོས ། ང ཝ་མོ ཞེས་པ འང རྒྱལ་ཁམས འགྲིམས ནས མིང ཡོད་པ ཞིག ཡིན ། རྒྱལ་ཁམས ཀྱི ཟས་རིགས གང ཞིམ་ཞིམ ཚང་མ མ་ཟོས་པ ཞིག མེད མོད ། རང གི མིག་རིལ ཟ་བ ཞིག ཐོས མ་མྱོང༌ ། མིག་རིལ ཟོས རྗེས ལོང་བ ར གྱུར་བ མ་ཡིན ནམ ། དེ ཟོས་ན དགེ་མཚན ཅི ཡོད་དམ ཞེས དྲིས ། རི་བོང གིས ཁ གདངས ནས བཤད་རྩིས ཤིག བྱས རྗེས ། སྐད་ཆ ཕྱིར མིད དེ མགོ་བོ གཡུག གྱིན བཤད མི་འདོད་པ འི རྣམ་འགྱུར ཞིག བསྟན ། ཝ་མོ ས རི་བོང གི བཟོ་ལྟ དེ མཐོང ནས དེ ན གསང་བ ཞིག ཡོད ཁོ་ཐག རེད སྙམ ནས ལྷག་པར སེམས ལ བྲེལ་བ ལངས ཏེ ན་རེ ། རི་བོང རི་བོང༌ ། སྐུ་ཞབས རི་བོང༌ ། ཁྱོད དང ང་གཉིས སྲོག་ཆགས ཁྲོད ཀྱི བློ་རིག་ཅན ཡིན་པ ཀུན གྱིས ཤེས ། ངེད གཉིས གྲོགས་པོ བློས་ཐུབ ཡིན ཟེར་ན ཡང མི་ཆོག རྒྱུ་མེད ། ཁྱོད ལ གཏམ་བཟང་རེ ཡོད་ན ང གྲོགས་པོ ར གསང རྒྱུ མི ཟེར མོད ཅེས བཤད ། རི་བོང གིས སྐེ འཁྱོགས ནས ཡུག ཙམ་ལ བསམ་བློ ཞིག བཏང རྗེས ། མིག་ཡ གཅིག་པོ ས ཡར་ལྟ མར་ལྟ ཞིག བྱས ནས ན་རེ ། འཇིག་རྟེན ན མིག་རིལ ལས ཞིམ་པ འི ཟས ཤིག ག་ལ ཡོད ། མིག་རིལ གྱི བྲོ་བ མཆོག ཏུ གྱུར་བ མ་ཟད ། དེ ཟོས རྗེས ཉིན བདུན་གསུམ ཉེར་གཅིག ལ ཟས ཟ མི་དགོས ཞེས བརྗོད ། ཝ་མོ ན་རེ ། འོ་ན ། མིག་རྡོག བླངས རྗེས ལོང་བ ར གྱུར་ན ཅི བྱེད ཅེས དྲིས ། རི་བོང ན་རེ ། གླེན་པ ། སྐྲ དང སེན་མོ ལ སོགས ཀྱང ལུས ཀྱི ཆ་ཤས སུ གྱུར་བ མ་ཡིན ནམ ། དེ་དག བཅད རྗེས སླར་ཡང སྐྱེས རྒྱུ ཡོད་པ ལ ། མིག་རིལ ཡང སླར་ཡང སྐྱེ རྒྱུ ལོས ཡོད ། གནད་འགག ནི སེམས་ཅན གྱིས དེ འི མན་ངག མི་ཤེས་པ ར ལན ཟེར ། ཝ་མོ ས འགྲམ་ཆུ ལྡང་བཞིན ན་རེ ། ཁྱོད་ཀྱི ས དེ འི མན་ངག ཤེས སམ ཞེས དྲིས ། རི་བོང གིས སྐད་མགོ ཇེ་དམའ རུ བཏང སྟེ ། ཟླ འག འི སྔོན ལ ང་རང དྲང་སྲོང ཞིག དང ཕྲད ། ཁོ ས ང ལ དེ འི སྐོར གྱི གདམས་པ གནང༌ ། ཡིན་ཡང གཞན ལ བཤད མི་ཉན ཟེར ཞེས སྨོས ། ཝ་མོ ས སེམས ལ རི་བོང འདི ལ ཀུན གྱིས བློ་ལྡན ཞེས འབོད་པ ཡིན་པ ས ། འདི ལ བློ དང གདམས་ངག ཁྱད་པར་ཅན ཡོད་ལོས ཆེ ། མིག་རིལ སྐོར གྱི མན་ངག ཅིག ཀྱང ཡོད ཁོ་ཐག རེད སྙམ ནས མན་ངག དེ ང ལ བཤད རོགས ཞེས ཞུ་བ བྱས མཐ ར ། རི་བོང གིས འཐད་མི་འཐད ངང ན་རེ ། ང ཡིས ཁྱོད བུ རྒོད ཅིག ཡིན་པ ར བལྟས ནས ཁྱོད ལ བཤད་ཡ ། ཡིན་ཡང སྔོན ན མིག་རིལ ཟོས རྗེས ། ཕྱིར ཁྱོད ཚང ལ སོང ནས ཆོ་ག ཐུང་ཐུང ཞིག བསྒྲུབས ནས ། ད་གཟོད མན་ངག བཤད ཆོག ཟེར ། ཝ་མོ དགའ ནས ། ཡོད་ཚད རི་བོང ཁྱོད ཀྱི ཁ་ཐོག ལ འཇོག་ཡ ། སྔོན ན ང ཡི མིག་རིལ ང འི ཁ ནང དུ ཞོག ཟེར ། རི་བོང གིས ཝ་མོ འི མིག་རིལ དྲུས ནས བར ལ གཡུགས ཤིང༌ ། རུམ ནས སྔ་མོ ནས གྲ་སྒྲིག བྱས ཡོད་པ འི གྲོ་མ སྐམ་པོ སྦྲང་རྩི ས སྦངས་པ ཞིག ཝ ཡི ཁ ནང དུ བཞག ཝ་རྒན གྱིས ཟོས རྗེས ན་རེ ། ཨ་ལ་ལ ། ཟས འདི་འདྲ འི ཞིམ་པོ ཞིག ང ཡིས གཏན ནས ཟོས མ་མྱོང༌ ། རི་བོང རི་བོང༌ ། མིག་རིལ ཡ་གཅིག་པོ དེ་ཡང ང ཡི ཁ ནང དུ ཞོག ཟེར ། རི་བོང ན་རེ ། ཁོ་རེ ། གྲོགས་པོ ། མིག་རིལ འདི ཟས རང་ག་བ ཞིག མིན་པ ར ། ཡ གཅིག ཟོས་ཚེ ཉིན ཉེར་གཅིག ལ ཟས ཟ མི་དགོས ། ད་དུང གཞན་པ དེ་ཡང ཟ འམ ཞེས དྲིས ཝ ཡི སེམས ལ མིག་རིལ འདྲུ་དུས ཅུང ན་ཟུག ཡོད་མོད ། སླར་ཡང སྐྱེས རྒྱུ ཡོང་ན ཟས འདི་འདྲ ཞིམ་པོ ཞིག ཅི ལ མི་ཟ སྙམ ནས མིག་རིལ གཞན དེ ཡང ཟ རྒྱུ ཞེས བརྗོད ། རི་བོང གིས ཝ ཡི མིག་རིལ གཞན་པ དེ ཡང དྲུས ནས དེ འི ཁ ནང དུ བཞག ཝ ན་རེ ། རི་བོང༌ ། རི་བོང༌ ། ང ཐེངས ཀྱི འདི བཅའ་རེ བཅིར་རེ ཞིག ཡིན་དོན ཅི ཞེས དྲིས ། རི་བོང ན་རེ ། ཟོས་ཟོས རྔ་མ བཅིར་བཅིར ཟེར་བ རེད ཅེས སྨོས ། དེ་ནས རི་བོང གིས ཕྱིར ཡུལ དུ སོང ནས མིག་རིལ སྐྱེས སུ འཇུག་པ འི མན་ངག བཤད ཟེར ནས ཝ་མོ ཁྲིད དེ ལམ ལ ཆས ། བྲག་ཐེམ གཟར་མོ འདབས ན གཙང་ཆུ ཆེན་པོ བཞུར བཞིན་པ ཞིག གི སྟེང ནས རི་བོང ན་རེ ། ཨ་ཁུ ཝ ། དེང གཉིས ཀྱིས འདི ནས ངལ་གསོ ཞིག བྱ ཨེ ཟེར་ནས མེ སྒོང ཆེན་པོ ཞིག བརྒྱབ ཅིང༌ ། ཝ ཐེམ ག འི ཁ་རུ སྡོད དུ བཅུག རེ་ཞིག ནས རི་བོང ན་རེ ། ཨ་ཁུ ཝ ། ཨ་ཁུ ཝ ། ཕྱིར ལ བཀྱེད དང གྱ་ཁ ཡག་པོ མེས འཚིག ཐལ ཞེས བཤད ། ཝ ཕྱིར་བསྣུར ཞིག བྱས ། རི་བོང གིས མེ ཆེ ར བུས ནས ཝ་མོ འི ངོ་གདོང ཚ ལམ་ལམ བྱས ། རི་བོང ན་རེ ། ཨ་ཁུ་ཝ ། ཨ་ཁུ་ཝ ། ཕྱིར ལ བཀྱེད དང༌ ། གྱ ཁ་ཡག་པོ མེ ཡིས འཚིག ཐལ ཟེར ། ཝ ཡང ཕྱི ར་བསྣུར ཞིག བྱས ། རི་བོང གིས མུ་མཐུད དུ མེ སྒོང སྟེང བུད་ཤིང མང་པོ བསྣན ཏེ སླར་ཡང སྐད ཆེན པོ ས ན་རེ ། ཨ་ཁུ་ཝ ། ཨ་ཁུ་ཝ ། ཕྱིར བཀྱེད དང གྱ་ཁ ཡག་པོ མེ ཡིས འཚིག ཐལ ཞེས སྨོས ། ཐེངས་འདི ར ཝ ཕྱིར་བསྣུར བྱས་པ ཙམ གྱིས ཅལ་སྒྲ དང བཅས ཐེམ་ག ལས དྲག ཏུ བཞུར་བ འི གཙང་ཆུར ལྷུང ཞིང སྐྲག་མ དངངས ཀྱིས གཙང འགྲམ གྱི ལྕང་སྡོང ཞིག ལ སོ བཏབ ནས བསྡད ། རི་བོང གིས མཐོང ནས ན་རེ ། ཨ་ཁུ་ཝ ། ཨ་ཁུ་ཝ ། ཁྱོད ཕ་བཟང གི བུ ཡིན་ཚེ ཨ ཞེས བརྗོད དང ཟེར་བ ས ། ཝ་མོ འི སེམས ལ ང ཕ་བཟང གི བུ ལོས ཡིན སྙམ ནས ཨ་ཞེ ས བརྗོད ནས ཁ་གདངས་མ་ཐག ལྕང་མ ཁ ནང་ནས ཤོར ཏེ ཝ ཡང གཙང་ཆུ ས ཁྱེར སོང༌ ། གྲོགས་པོ ཆུང་ཆུང ཚོ ། ང་ཚོ འཚོ་བཞེས བྱེད་པའི སྤྱི་ཚོགས འདི ནི མི སྣ་ཚོགས མཉམ དུ འཚོ་བ འི སྤྱི་ཚོགས ཤིག རེད ། མི དང མི འི བར གྱི འབྲེལ་བ སྣ་ཚོགས ཀྱིས ང་ཚོ འི སྤྱི་ཚོགས ཀྱི ཁོར་ཡུག འདི གྲུབ་པ ཡིན་པ ས མི སུ དང སུ ཡིན ཡང སྤྱི་ཚོགས འདི དང ཁོར་ཡུག འདི འི མི་རྣམས དང ཡོངས་སུ འབྲེལ་འདྲིས མི་བྱེད་པ ཡེ མི་སྲིད ། དེ་བ ས ། ཁོར་ཡུག དང ཁོར་ཡུག གི མི སྣ་ཚོགས བར གྱི འབྲེལ་བ ཡང་དག་པ ར ཐག་གཅོད རྒྱུ ནི ། ཁྱོད ཀྱི མི་ཚེ འི འཚོ་བའི ནང་དོན གལ་ཆེན ཞིག ཡིན ལ ། ངེས་པར་དུ སྦྱང དགོས་པ འི མི་ཚེ ཡི ཤེས་བྱ ཟབ་མོ ཞིག ཀྱང རེད ། དེ ས་ན ། ང་ཚོ འི འཚོ་བའི ཁྲོད མི་གཞན ལ གནོད་སེམས ཡོད མི་རུང༌ ། གལ་ཏེ ཁྱོད ཀྱིས གཞན ལ གནོད་སེམས བཅངས་ན ། མཐའ་མར ཁྱོད་རང གྲོགས་མེད ཁེར་རྐྱང དུ ལུས་ངེས ། 