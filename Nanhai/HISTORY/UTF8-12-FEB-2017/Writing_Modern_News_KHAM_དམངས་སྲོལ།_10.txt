109 རྫ་ཆུ་ཁ-འི གནས་ཚུལ མདོར་བསྡུས དང ཡུལ་སྲོལ འགའ ། གཞི་རྩ-འི གནས་ཚུལ ། བྱང་སྡེ ཉི་མ རྫ་ཆུ་ཁ-འམ སེར་ཤུལ་རྫོང ནི མཚོ་བོད མཐོ་སྒང གི ཤར་ཕྱོགས དང ཀྲུང་གོ-འི ནུབ་རྒྱུད ཀྱི དཀར་མཛེས བོད་རིགས རང་སྐྱོང་ཁུལ གྱི མཐའ་མཚམས བོད་རང་སྐྱོང་ལྗོངས དང མཚོ་སྔོན་ཞིང་ཆེན ཡུལ་ཤུལ་ཁུལ དང འབྲེལ་བ-འི ས་མཚམས སུ ཆགས ཡོད ། རྫོང ཡོངས ཀྱི མངའ་ཁོངས ཀྱི རྒྱ་ཁྱོན ལ སྤྱི་ལེ གྲུ་བཞི་མ ཁྲི ༢༥༡༩༡ ཡོད་པ དང  ། ཁྱོན མི་གྲངས ཁྲི ༩༢ ཡོད ལ དེ་ལས བོད་མི-ས བརྒྱ་ཆ-འི གོ་ལྔ ཟིན གྱིན ཡོད་པ རེད ། སྤྱིར ཡུལ་སྡེ-འི དྲོད་གྲང དང མཁའ་དབུགས སོགས བོད་ཁམས བྱིངས ཀྱི ས་བབས ལས ཅུང མཐོ་ཤོས སུ གཏོགས ཤིང  ། དྲོད་གྲང ཆ་མ་སྙོམས་པ ཡིན རུང  ། གནས འདི-འི ཡུལ་ཁམས ཕལ་ཆེར་བ ནི རྩྭ་ཐང མཐའ་ཡས ཤིང །སྤང་རི དང རྫ་རི-ས མཐའ ནས བསྐོར ཞིང །རྩྭ རྩི་ཏོག སོགས ས་མཐོ-འི སྨན་རྫས རིགས བགྲང གི མི་ལང་བ དུ་མ ཡོད དེ ། དབྱར་རྩྭ་དགུན་འབུ དང  ། པེ་མོ ། གྲོ་མ ། སྲོ་ལོ་དམར་པོ སོགས རིན་ཐང བྲལ་བ-འི རང་བྱུང གི སྨན་རྫས རིགས ཀྱིས རི་ལུང བཏམས ཡོད ལ ། འཛམ་གླིང རང་བཞིན གྱི སྲུང་སྐྱོབ སྐོར ལ རི་དྭགས ཤྭ་སྐྱ དང  ། ཁྲུང་ཁྲུང སྐེ་ནག འབྲོང སོགས ཡུལ་ཁམས འདི-འི རྫ་ལུང རི་ལུང དག ཏུ རྔོན་པ-འི མདེའུ ཡི འཇིགས་པ དང ཡོངས སུ བྲལ ཏེ སོས་དལ ངང ཅི་དགར བག་ཡངས སུ རྒྱུ བཞིན ཡོད་པ རེད ། བྱང་སྡེ་ཉི་མ རྫ་ཆུ་ཁ ཞེས་པ-འི འདི་ནི སྔོན་ཆད ཅིག ལ ཡོངས་གྲགས སུ འབྲོག་སྡེ ཚོ་ཆེན བཅོ་བརྒྱད དུ གྲགས་པ ཡོད འདུག ལ དེ་ནི མདོ་ཁམས སྡེ་དགེ རྒྱལ་པོ-འི མངའ་ཞབས ཀྱི འབྲོག་སྡེ ཚོ་ཆེན བཅོ་བརྒྱད དུ གྲགས་པ དེ ཡིན འདུག་པ-ས ། ཡུལ འདི-འི སྣོད་བཅུད གཉིས ཀྱི ཆ ལ བོད ཀྱི རིག་གནས ཀྱི སྦུབས ཧ་ཅང མཐུག ལ ནང་ཆོས ཀྱི དད་རྟེན ལ གསང གི མ་ཎི རྡོ་བརྩིགས དང དཔལ་དགེ་མ་ཎི ལྟ་བུ-འི འཛམ་གླིང ལ གྲགས་པ-འི ཆོས བརྩིགས རྡོ་མཁར རིང་མོ སོགས སྐྱེ་དགུ-འི ཡིད་སེམས ཀྱི དད་རྟེན དུ བཞེངས་སྐྲུན བྱས ཡོད ། སེར་ཤུལ་དགོན་ཆེན སོགས ས དགེ བཀའ རྙིང གི གྲུབ་མཐའ ཁག གི དགོན་སྡེ དག གཟི་བྱིན གྱིས འགྱིང བཞིན གནས ལ ། གནམ གྱིས ས བཀབ་པ ལྟ་བུ-འི མཁས་པ-འི ཁྱུ་མཆོག འཇུ་མི་ཕམ འཇམ་དབྱངས རྣམ་རྒྱལ་རྒྱ་མཚོ ། རྫ་དཔལ་སྤྲུལ རིན་པོ་ཆེ སོགས མཁས་གྲུབ གཉིས་ལྡན གྱི སྐྱེས་ཆེན དུ་མ གནས འདི ནས མཚན་དཔེ པད་མ-འི ཞལ ཁ ཕྱེས ཤིང གནས འདི ནས གདུལ་བྱ-འི འགྲོ་དོན བསྐྱངས ཏེ འཛམ་གླིང ན གྲགས་པ-འི སྐྱེས་བུ གང་མང བྱུང མྱོང ཡོད །  ། འཛམ་གླིང རིག་པ-འི མཛོད ན གཟི་འོད ཀྱི སྣང་བ རབ ཏུ གསལ་བ-འི ལོ་རྒྱུས སྙན་ངག རིང་མོ-འི མི་སྣ གླིང་གེ་སར རྒྱལ་པོ ཡང ས འདི ནས ལྟེ་ཁྲག འཕོས ཤིང མཛད་འཕྲིན གྱི དབུ བརྩམས ཡོད་པ རེད །  ། གླུ་གར རིག་གནས ། གླུ་གར རིག་གནས ནི སེར་ཤུལ་རྫོང གི དམངས་ཁྲོད དུ དར་ཁྱབ ཤིན་ཏུ ཆེ་བ-འི སྒྱུ་རྩལ རིག་གནས སྐོར ཞིག ཡིན ལ ། དེ ལ རི་གླུ དང ལ་གླུ ། གཞས ། སྐོར་བྲོ ། དམངས་ཁྲོད དཀྲོལ་ལེན སོགས མི རྣམས ཀྱི འཚོ་བ-འི གྲུབ་ཆ གལ་ཆེན ཞིག ཏུ གྱུར ཡོད་པ རེད ། གླུ་གར རིག་གནས འདི་དག གིས གཤིས་བཟང གཞུང་དྲང གི འབྲོག་དམངས ཀྱི འཚོ་བ དང ངལ་རྩོལ གྱི ཁྲོད དུ ཤ་འདྲེས ལྤགས་འདྲེས སུ སོང་བ-ས དམངས་ཁྲོད རང་བཞིན གྱི སྒྱུ་རྩལ གལ་ཆེན ཞིག ཏུ གྱུར ཡོད་པ རེད ། དེ་དག གིས ཁོ་ཚོ ར དགའ ན དགའ་རོགས དང སྐྱོ ན སྐྱོ་རོགས ཀྱི གྲོགས སུ བསྡེབས ཏེ གླུ་དབྱངས ལ བཀུག་སྟངས རེ་རེ དང  ། དཀྲོལ་ལེན མཐེབ ཀྱིས དཀྲོལ་སྟངས རེ་རེ ནི འབྲོག་མི དག གི ངག ལ བྱང ཞིང ལག ལ བབ འདུག་པ-ས ལྷན་སྐྱེས ཀྱི ཤེས་རབ གལ་ཆེན ཞིག རེད ཟེར ན མི་ཆོག རྒྱུ མི་འདུག ལ་གླུ ཡི ཚིག དང ངག གི དབྱངས ཀྱིས འབྲོག་དམངས རེ་རེ-འི སེམས སུ ཅི་འདྲ-འི དགའ་སྐྱིད ཀྱི སྣང་བ གཞན ཞིག སྟེར མྱོང ཡོད ཨང །ལྡེམ་མྱུར སྐོར་བྲོ-འི སྟངས་སྟབས རེ་རེ-ས ལོ་ངོ སྟོང ལྷག གི སྔོན་རོལ གྱི བོད བཙན་པོ-འི དུས ཀྱི དམངས་ཁྲོད ཀྱི གདོད་མ-འི མཆོད་འབུལ གྱི རྣམ་པ ངང གིས དོད འདུག ལ ། རྗེས་སོར མཆོད་འབུལ བྱེད་སྒོ-འི རྣམ་པ དེ་དག ལོ་རབས དང དུས་རབས མང་པོ ཞིག བརྒྱུད དེ འཕེལ་རྒྱས དང འཕོ་འགྱུར བྱུང་བ-འི ད་ལྟ-འི དུས་འདི-ར བསླེབས དུས རྒྱ་ཆེ-འི ཞིང་འབྲོག མི་དམངས ཀྱི འཚོ་བ-ར འབྲལ་ཐབས་མེད་པ-འི རིག་གནས སྒྱུ་རྩལ གྱི ཤེས་བྱ གལ་ཆེན ཞིག ཏུ གྱུར་པ རེད ། དེ-ར སེར་ཤུལ་སྐོར་བྲོ ཞེས ཐ་སྙད དུ བཏགས ཡོད ལ ། དེ ལ-འང ནང་གསེས ཞིང་པ འི སྐོར་བྲོ དང འབྲོག་པ འི སྐོར་བྲོ ཞེས རིགས ཆེན་པོ གཉིས སུ འདུ ། འབྲོག་པ འི སྐོར་བྲོ ཞེས་པ ནི རྫོང དེ-འི ནུབ་རྒྱུད དུ གནས་པ-འི ཡུལ་སྡེ འི སྐོར་བྲོ ལ བྱ ཞིང །གྱོན་ཆས དང སྟངས་སྟབས སོགས གཞན དང ཐུན་མོང མ་ཡིན་པ-འི ཁྱད་ཆོས གང་མང འཛོམས ཡོད་པ རེད ། ཞིང་པ-འི སྐོར་བྲོ ཞེས་པ ནི རྩེ་མདའ་སྐོར་བྲོ དེ་ཉིད གཞིར་བཟུང་བ དེ-ར ཟེར ལ ། དེ་ནི ད་ལྟ རྒྱལ ཕྱི་ནང ཀུན ན སྙན་པ-འི གྲགས་པ རབ ཏུ འབར བཞིན ཡོད ལ ། སྐོར་བྲོ-འི སྟངས་སྟབས རེ་རེ-ར དཔའ ཞིང བདེ་ལྕག་འཁྱུག་པ དང །ཟིལ་རྔམ གྱི སྟོབས རབ ཏུ འབར ལ ། བློ་གཤོགས ཆེ་བ སོགས ཀྱི རྣམ་པ ངང གིས དོད་པ-འི སྐོར་བྲོ རིགས ཤིག ཡིན་པ-ས ། སྤྱི་ལོ ༢༠༠༧ ལོ-ར རྒྱལ་ཁབ རིམ་པ-འི གཟུགས་མེད རིག་གནས ཀྱི ཁོངས སུ ཚུད ཅིང །ཉེ་བ-འི ལོ འག-འི རིང རྩེ་མདའ་སྐོར་བྲོ དེ་ཉིད ལ དམངས་ཁྲོད རང་བཞིན གྱི སྒྱུ་རྩལ དྭངས་མ རེ་རེ ནང་འདྲེན བྱས ཤིང སྐོར་བྲོ དེ་ཉིད ཕུན་སུམ ཇེ་ཚོགས སུ བཏང སྟེ ། ནང་ལོག གི མཚོ་ལྷོ དང  ། ཐཱན་ཅིང  ། པེ་ཅིང  ། ཁྲེང་ཏུའུ སོགས ཀྱི ས་ཆ སོ་སོ-ར རིག་གནས བརྗེ་རེས དང །འགྲན་བསྡུར སོགས ཀྱི འཁྲབ་སྟོན གང་མང དུ ཞུགས་པ-ས རྩེ་མདའ་སྐོར་བྲོ ཞེས་པ-འི མིང གི སྙན་པ-འང རྒྱལ་ཡོངས འཛིན་མ-འི རི་ལུང ཀུན ན གཡུ་འབྲུག གི ངར་སྒྲ ཇི་བཞིན ལྷིང་ལྷིང དུ གྲགས་པ-ས རྒྱལ ཕྱི་ནང གི ཆེད་མཁས མང་པོ-ས གདེངས་འཇོག དང མཐོང་ཆེན ཐོབ །  ། སྦྲ་གུར རིག་གནས ། སྤྱི་ལེ གྲུ་བཞི་མ ༢༥༡༩༡ གི ས-འི ཁྱོན ལ གནས་སྡོད བྱེད་པ-འི སེར་ཤུལ་རྫོང གི འབྲོག་སྡེ དག ལ མཚོན་ན བོད་ཁུལ གྱི ས་ཆ གཞན་དག གི འབྲོག་པ-འི འཚོ་བ དང གཅིག་མཚུངས ཡིན ལ ། ལོ་ངོ བརྒྱ་སྟོང མང་པོ-འི རིང གི ལོ་ཟླ-འི བཞུར་རྒྱུན གྱི ཁྲོད དུ སྦྲ་ནག་པོ-ར གཙུག ཏུ བཀུར ཞིང གུར དཀར་པོ གྲོགས སུ བསྡོངས ནས དུས་བཞི-འི གནམ་གཤིས འགྱུར་ལྡོག དང བསྟུན ནས འཚོ་བ རོལ་བ རེད ། ཁོ་ཚོ-འི འཚོ་རྟེན གཙོ་བོ ནི ཕྱུགས་རིགས དཀར་ནག གི དྲིན གྱིས གསོས དགོས སྟབས ། ཕྱུགས་རིགས དཀར་ནག ནི རྟག་པ-ར གཟས ཁ གང བཟང གི གནས ལ བརྟེན དགོས་པ ལྟར ། དབྱར དགུན སྟོན དཔྱིད ཀྱི དུས སོ་སོ-ར སྡོད་ཡུལ སྤོ དགོས་པ-ས ནོར་ནག གི རྩིད་རེ ས བཟོས་པ-འི སྦྲ ཆེ་ཆུང དག ནི རི་བ སྤོ་སྐྱོད སྐབས སྟབས་བདེ་མོ ཡིན་པ-ས འབྲོག་པ-འི ཁྱིམ་གཞིས གཙོ་བོ སྦྲ་ནག་པོ འདི དག ཡིན ། དེ་ནི འབྲོག མི རང་ཉིད ཀྱི ལག་ཤེས ལ བརྟེན ནས འཁལ་འཐག བྱས་པ-འི རྩིད་རེ ནག་པོ འབའ་ཞིག གིས བཟོ་དྲུབ བྱས་པ ཡིན་པ-ས སྦྲ-འི རྒྱུ་སྤུ-ས ཧ་ཅང བཟང་པོ ཡིན ། དབྱར་ཁ-ར གནམ་གཤིས བཟང་དུས དང དུས་སྟོན སོགས སུ རས དཀར་པོ-ས བཟོ་དྲུབ བྱས་པ-འི གུར དེ-འང ཕུབ་སྲོལ ཡོད ལ ། སྟེང དུ བཀྲ་ཤིས་པ-འི རི་མོ དང རི་དྭགས ཆོས་འཁོར སོགས ཀྱི མཛེས་རིས དག གིས ལེགས་པ-ར བརྒྱན ཡོད་པ ཡིན་པ-ས ཧ་ཅང གིས མཛེས ལ བསིལ་དྲོད གཉིས ཀྱི སྣང་བ-འང ངང གིས སྟེར སྲིད ། བཟའ་བཅའ རིག་གནས ། སེར་ཤུལ གྱི བཟའ་བཅའ རིག་གནས ལ ཁོར་ཡུག གི དབང གིས ཕྱི་སོ-འི ཟས་རིགས ཀྱི ཤན་ཤུགས ཆེ-ར མ་ཐེབས པར རང ས-འི ཐུན་མིན ཟས་རིགས ནི ལྷག ཏུ དར་སྲོལ ཆེ་བ འདུག ཟས་རིགས གཙོ་བོ ནི རྩམ་པ དང  ། ནོར་གནག གི ཤ དང ལུག་ཤ ། ཐུད ། གྲོ་མ དང །ཞོ འོ་མ ། མར ཕྱུར་བ སོགས འཚོ་བཅུད ཕུན་སུམ་ཚོགས་པོ-འི ཟས་རིགས འདི་དག ལ བརྟེན བཞིན ཡོད ལ ། ཟས་རིགས འདི་དག གཡོ་སྦྱོར དང བརྟེན་ཐབས ལ-འང བརྒྱུད་རིམ དང ཡུལ་སྲོལ ངེས་ཅན ཞིག ཡོད ལ ། ནམ་རྒྱུན ཁྱིམ དུ མགྲོན་པོ རྩ་ཆེན འབྱོར་བ དང །གཉེན་སྟོན སོགས ཀྱི སྐབས སུ ། ཐུད ། ཁྲག་རྒྱུ ། གྲོ་མ སོགས བོད ཀྱི ཟས མཆོག གང་མང གིས སྣེ་ལེན བྱེད སྲིད དེ ། འདི་དག ནི ཆེས སྤྱིར་བཏང གི ལག་རྩལ གྱིས གཡོ་སྦྱོར བྱེད་པ ཡིན མོད བྲོ་བ ཞིམ་པ མ་ཟད འཚོ་བཅུད ཕུན་སུམ་ཚོགས་པོ ཡོད་པ རེད ། ཐུད ལ དབྱེ ན ཐུད དཀར་ནག གཉིས ཡོད ལ ། ཐུད་དཀར ནི གཙོ་བོ མར དང ཆུར་བ ། བྱེ་མ་ཀ་ར གསུམ་པོ སྡེབ་སྦྱོར བྱས ནས གྲུབ་པ ཡིན ། ཐུད་ནག ནི གྲོ་མ དང ། སྦྲང་ནག ། མར སོགས སྡེབ་སྦྱོར བྱས ཏེ གྲུབ་པ ཡིན ། ཁྲག་རྒྱུ ནི གཙོ་བོ ཟོག གི རྒྱུ་མ དང  ། ཁྲག ཕྱེ་མར གཏུབ་པ-འི ཟོག་ཤ སོགས ཀྱི སྡེབ་སྦྱོར བྱས ཏེ གྲུབ དགོས་པ ཡིན་པ-ས ། ཡུལ་ཁམས འདི-འི ཟས་རིགས ནི ཟས་རིགས གཞན་པ-འི གད་སྙིགས དང མ་འདྲེས་པ-ས བཟས ན ལྟོ་བ-ར འཕྲོད ལ འཚོ་བ-འི བཅུད ཕུན་སུམ་ཚོགས་པོ ལྡན་པ ཡིན ནོ །  ། གྱོན་གོས རིག་གནས ། སེར་ཤུལ་རྫོང གི དམངས་ཁྲོད ཀྱི གྱོན་གོས ནི བོད རང གི གོན་པ-འི རིགས ཡིན ལ ། མགོ ར ཝ་ཞྭ དང །རྐང་བ ར བོད ཀྱི འཇུ་རྟ སོགས ཀྱི བཟོ་དྲུབ ལ ཐུན་མིན གྱི ཁྱད་ཆོས ཤིག ཡོད ལ ། ཕྲུག དང ཚ་རུ སོགས གོན་པ-འི རིགས ནི ཡུལ་ཁམས འདི-འི རྒྱུན་གོས སུ ཆགས ཤིང །ཆེས ངོ་མཚར ཞིང བོད་ཁམས ཡོངས སུ མཐོང དུ མེད་པ ནི གོས ཀྱི མཐའ དང གོང་བ-ར བརྒྱན་པ-འི སྦྲེས་༼ ཡུལ་སྐད དེ ཁྲིས་སྐུད ཅེས་པ-འི དོན༽ དེ རེད ། དེ་ནི རྒྱུ གོས་ཆེན སོགས རྒྱུ་སྤུ-ས བཟང གྲས ཀྱིས བཟོས་པ ཡིན་པ-ས ། བོད དུ སྟག གཟིག སྲམ སོགས གཅན་གཟན གྱི པགས་པ-ས གོས་མཐའ བརྒྱན་པ-འི བསྟན་པ དེ ཉམས་པ དང ལྷན་དུ དེ་དག གི ཚབ ཏུ གོས་མཐའ བརྒྱན ཆོག ལ ། ཚར་སྟོད སོགས སྟོད་ཐུང རིགས ཀྱི གོང་བ དང གོས་མཐའ སོགས བརྒྱན ཆོག་པ-ས བལྟས ན མིག ལ མཛེས ཤིང རིན་ཐང་ཆེ་བ-འང ངང གིས དོད ནས འདུག བོད་ཁམས ཡོངས སུ སེར་ཤུལ གྱི སྦྲེས ཞེས ངོ་མཚར དང རིན་ཐང་ཆེ་བ-ར བརྩིས་སྲོལ ཡང འདི ནས དར་བ རེད ། སེར་ཤུལ་རྫོང གི བུད་མེད དག ལ མཛེས་ཆོས སྤྲས བྱེད དུ ཞྭ་མོ ཞིག གོན རྒྱུ ཡོད ལ ། དེ-འི མིང ལ ཞྭ་མོ་ཁ་སྡེར ཞེས འབོད ལ ། ཞྭ་མོ དེ-འི རྒྱུ ནི གོས་ཆེན སོགས རས རྒྱུ བཟང་པོ-འི གྲས དང །ལུ་གུ ཆུང་ཆུང གི ཚ་རུ བཅས ཀྱིས བཟོ་དྲུབ བྱས་པ ཡིན་པ-ས ། ཞྭ་མོ འདི བུད་མེད ལོ ན་ཚོད དར་གཞོན སུ ཞིག གིས གོན ན-འང དེ-ར ཐུན་མིན གྱི མཛེས་ཆོས ཤིག ལྡན ལ ལང་ཚོ-འི མཛེས་སྡུག ཀྱང ལྷག ཏུ བཀྲ སྲིད ། ཚོ་བ-འི རིག་གནས ། ཚ་རྒྱབ་ཚོ་བ ནི སེར་ཤུལ་རྫོང་མཁར དང སྤྱི་ལེ ༡ ༠༠ ལྷག གིས རྒྱང་བ-འི ཁྲོ་ཤུལ འགབ་མ་ཤང གི མངའ་ཞབས སུ ཆགས ཤིང །ཁྱོན ཁྱིམ་དུད དྲུག་ཅུ ལྷག ཡོད ། ངག་རྒྱུན ལྟར་ན ཚ་རྒྱབ ཀྱི མི རྣམས ནི རྩྭ་ཐང ཐོག གི ཆེས གནའ་བོ-འི ཚོ་བ ཅིག རེད ལབ ཀི འདུག ལོ་རབས སྔོན་མ-ར ཡར་ཀླུང་གཙང་བོ-འི སྨད་རྒྱུད ཀྱི ཚ་རྒྱབ ཅེས་པ-འི ས་ཆ ནས གནས འདི-ར སྤོར ཡོང་བ ཡིན ལ ། གནས འདི-ར གཞིས་ཆགས་པ-འང སྡེ་བ ཧྲིལ་པོ ཞིག ཡིན་པ-ས ཁོ་ཚོ ས ཉེ་འཁོར གྱི སྡེ་བ གཞན་དག དང འབྲེལ་འདྲིས ཧ་ཅང ཉུང ལ ། ཕྱི་འབྲེལ གྱི ཐད ལ ཕལ་ཆེར འབྲེལ བཅད ཀྱི ངོ་བོ-ར གནས་པ-ས ། དུས དེ་རིང ལ ཐུག་པ-འི བར དུ ཁོ་ཚོ ས གདོད་མ-འི ཡུལ་སྲོལ གོམས་གཤིས མང་པོ ཞིག ལ འགྱུར་བ མ་ཐེབས་པ ར རང་སོར གནས ཡོད དེ ། སྐྱ་བ ནས འོ་མ དཀྲོགས་པ ལྟ་བུ དང །སྡེ་བ ཡོངས ཀྱི ཕོ་མོ རྒན་གཞོན སུ ཡིན་ཡང ཐ་མག དང ཆང་རག ལ མི་བརྟེན་པ སོགས སྔོན གྱི ཡ་རབས ཀྱི གོམས་སྲོལ བཟང་པོ དག རྒྱུན བསྐྱང མུས ཡིན ལ ། སྡེ་བ གཞན་དག དང གཉེན དུ བསྡེབས་པ-འི སྲོལ ཡང ཡོད་པ མིན ལ ། དེ་ནི གཙོ་བོ ཁོ་ཚོ ར སྔོན་ཆད ཅིག ལ འདི་ལྟ་བུ-འི གནས་ཚུལ ཞིག བྱུང མྱོང ཡོད དེ ། ཚ་རྒྱབ སྡེ་བ-འི འགོ་གཙོ-འི བུ་མོ ཞིག སྡེ་བ གཞན ཞིག གི འགོ་གཙོ-འི བུ ལ ཆུང་མ ར སྟེར ནས ལོ མང་པོ-ར སོང རུང  ། བུ་མོ དེ-ར རྒྱུད་པ མེད་པ-ས མཐར ཁྱིམ་རྒྱུད དེ་ནས སྒོར ཕུད ། དུས དེ-ར བུ་མོ-འི ཕ་རྒན ཏེ ཚ་རྒྱབ སྡེ་བ-འི སྡེ་གཙོ-ས དམག སྣ དྲངས ནས སྡེ་བ གཞན་པ དེ-འི སྟེང དུ བརྒྱུགས ཏེ ། གཡུལ ཐེངས གཅིག གིས སྡེ་བ གཞན་པ-འི ཁྱིམ་ཚང དེ-འི བུ གཉིས དམར་གསོད བཏང །དེ-འི ཤ་ལེན ལ བྱོལ ཏེ ཚ་རྒྱབ སྡེ་བ-འི སྡེ མི ཡོངས་རྫོགས ས་མཐར འཁྱམ དགོས་པ-འི གནད་དོན ཡང འདི ནས བྱུང་བ རེད འདུག དུས དེ་ནས སྡེ་བ ཡོངས སུ ཁྲིམས བསྡམས ཏེ བུད་མེད ཅིག ཡིན་ན སྡེ་བ གཞན་པ-ར མནའ་མ-ར འགྲོ མི་ཆོག ལ ། སྐྱེས་པ ཞིག ཡིན་ན སྡེ་བ གཞན་པ ནས ཆུང་མ ལེན མི་ཆོག་པ རེད ། འདི་ལྟར ལོ བཅུ་ཕྲག མང་པོ-འི རིང ལ རང་སྡེ-འི ནང་ཁུལ ནས གཉེན དུ བསྡེབས་པ-ས མི་གྲངས འཕེལ་རྒྱས ཀྱི མྱུར་ཚད ཧ་ཅང དལ་བ མ་ཟད ། ཆུང་མ གཅིག ལ ཁྱོ་ག མང་པོ དང  ། ཁྱོ་ག གཅིག ལ ཆུང མ མང་པོ-འི གནས་ཚུལ ཡང ཧ་ཅང མང ངོ  ། །ཚོ་བ འདི-ས མི ཡི རིགས ལ རྒྱུས་ལོན དང རང་རིགས ཀྱི ལོ་རྒྱུས འཚོལ་ཞིབ་པ ཚོ ར འཚོལ་ཞིབ གསར་བ ཞིག གི སྒོ་འཕར ཕྱེས ཡོད་པ མ་ཟད ། མི-འི རིགས ཀྱི རིག་གནས སྐོར གྱི ཞིབ་འཇུག གི རྒྱུ་ཆ ལ རིན་ཐང བྲལ་བ-ས ཕྱོགས་བཞི-འི ཞིབ་འཇུག་པ ཚོ ས གདེང་འཇོག མཐོན་པོ གནང གི ཡོད་པ རེད ། །