རྒྱ་སེ གཞོན་ནུ་མ ། སྔོན་དུས ཚོང་པ ཞིག ཡོད་པ དེ ལ བུ་མོ གསུམ ཡོད་པ དེ་དག ལྷ་མོ བཞིན དུ མཛེས་པ དང  ། གཤིས་ཀ འཇམ ལ གཅེས་པ ར འོས ། ཚོང་པ དེ ཁོ་ཚོར ཧ་ཅང དགའ་པོ ཡོད་པ ཪ མ་ཟད ། ཡང་སྒོས བུ་མོ ཐ་ཆུང དེ་ནི མཛེས ཀྱང མི སྤམ་པ མེད་པ དང  ། གཤིས་ཀ འཇམ ཡང གཉོམ ཆུང མིན་པ ར གཞན དང མི་འདྲ་བ འི ཡོན་ཏན དང་ལྡན་པ ཞིག ཡོད་པ ས ན ། ཚོང་པ ས དེ་བས དགའ་པོ བྱེད ཅིང  ། ཕྱོགས སུ ཐོན་རིམ བཞིན དུ ཁོ་ཚོས དགའ ཤོས བྱེད་པའི རྔན་པ འཁྱེར ཡོང གི ཡོད་པ རེད །  ། དེ ཉིན ཚོང་པ སླར་ཡང ཕྱོགས ལ ཐོན དགོས ཀྱི ཡོད་པ དང  ། ཐོན་ཁ ར བུ་མོ གསུམ ལ "བརྩེ་བ འི ཕྲུ་གུ ཚོ ། པ་ཕ ས ཁྱོད་ཚོ འི འདོད་བློ བསྐོང ངེས ཡིན་པ ས ། ཁྱོད་ཚོ ར ག་རེ དགོས་སམ ། "ཞེས དྲིས ། ཁོ་ཚོ དགའ ཐག་ཆོད ནས ཅ་ཅོ་སྒྲོག ཅིང  ། བུ་མོ རྒན་པ ས མུ་ཏིག དགོས ཟེར་བ དང  ། བུ་མོ འབྲིང མས ཕ་ལམ དགོས ཟེར ། བུ་མོ ཆུང་བ ས ཁུ སིམ བུར བསམ་བློ ཞིག བཏང ནས "བརྩེ་བ འི པ་ལགས ། ང ལ རྒྱ་སེ་མེ་ཏོག རྐང་གཅིག བསྣམས ཕེབས་རོགས གནང "ཞེས བཤད ། ཀུན གྱིས དགའ ཤོས བྱེད་ས འི བུ་མོ ཆུང ཤོས དེ རྒྱ སེ མེ་ཏོག ལ ཧ་ཅང དགའ་བ ཚོང་པ ས ཤེས ཀྱི ཡོད་པ ས ། ཕྱོགས ལ ཐོན་རིམ བཞིན དུ མོ ལ རྒྱ་སེ མེ་ཏོག ཆུན་པོ རེ འཁྱེར ཡོང གི ཡོད་མོད ། ད་ལྟ ནི ནམ་ཟླ དགུན་ཁ ཡིན་པ ས ། རྒྱ་སེ མེ་ཏོག གང དུ ཉོ་བ ར འགྲོ་དགོས སམ ། འོན་ཏེ བུ་མོ དེ སེམས མི སྐྱོ་བ འི ཆེད་དུ ། ཁོས ཁས་བླངས ནས བསྒྲུབ ཅི་ཐུབ བྱ་རྒྱུ ར ཟད ། མཇུག ཏུ ཁོས ཁོ་ཚོ དང གྱེས ཏེ ཐོན །  ། ཁོས དོན བསྒྲུབ ཟིན ནས ལོག རྩིས བྱེད དུས ། བུ་མོ རྒན་པ དང འབྲིང མར མུ་ཏིག དང ཕ་ལམ ལམ་སེང ཉོ ཐུབ ཀྱང  ། བུ་མོ ཆུང་བ ར རྒྱ་སེ མེ་ཏོག ཉོ ཆེད ། གང་སར བསྐྱོད ཅིང དཀའ་ལས ཧ་ཅང མང་པོ བརྒྱབ ཀྱང འབྲས མེད་དུ གྱུར ། མི་ཚང་མ འི ཡིད་ལ ཁོས ཁ་བ འི ཁྲོད དུ རྒྱ་སེ མེ་ཏོག འཚོལ་བ དེ་ནི གླེན་པ འི ངང་ཚུལ རང་རེད སྙམ ནས ། ས གང དུ སླེབས རུང ཁོ ལ་ཟུར་ཟ དང འཕྱ་དགོད བྱེད ། ཁོ ལ དགུན་ཁ རྒྱ་སེ མེ་ཏོག མཐོང མྱོང་ངམ ཞེས འདྲི་བ ར བྱེད་པས ཁོ སེམས སྐྱོ་ཐག་ཆོད ། འོན་ཏེ མཛེས ཤིང གཅེས་པ ར འོས་པའི བུ་མོ ཆུང་བ དེའི ཆེད་དུ ། གཞན གྱིས འཕྱ་སྨོད བྱེད་པར མ་ལྟོས་པ ར ། ཁོས སྔར་བཞིན རྒྱ་སེ མེ་ཏོག འཚོལ་བ ར བྱེད །  ། མཇུག ཏུ ཁོ དང གཡོག་པོ མཁར་གྲོང ཞིག གི དྲུང དུ སླེབས ནས ། སྣང་ཚུལ ངོ་མཚར་ཅན ཞིག མཐོང་བ ས ཁོ་གཉིས ཧོན་འཐོར་བ རེད ། མཁར་གྲོང དེའི ཕྱོགས་བཞི སྔོ་ལྗང ཡལ་ག དང  ། ལོ་མ ། རྣམ་བཀྲ འི མེ་ཏོག བཅས ཀྱིས ཡོངས་སུ བསྐོར་བ དང  ། དེ་བས ཡ་མཚན་པ ཞིག གི མཁར་གྲོང བསྐོར་བ འི མེ་ཏོག ལྡུམ་ར དེའི ཕྱེད་ཀ དབྱར་ཁ དང  ། ཕྱེད་ཀ དགུན་ཁ འི རྣམ་པ ཡིན་པ་རེད ། ཁོ་གཉིས ཤར་རྒྱག མེ་ཏོག དང སྔོ་ལྗང རྩྭ ཡིས ཁེངས་པ འི མེ་ཏོག ལྡུམ་ར ཕྱེད་ཀ དེའི ནང ཡོང་བ ས ། མེ་ཏོག སྣ་ཚོགས རྣམ་པར བཞད ལ ལྷག་པར དུ རྒྱ་སེ མེ་ཏོག ཁ་དོག སྣ་ཚོགས ཡོད ཅིང  ། དྲི་ཞིམ ལྡུམ་ར ཡོངས་སུ ཁྱབ ། "ཐུགས་རྗེ་ཆེ འོ དཀོན་མཆོག ཀྱེ "ཞེས ཁོས གསོལ་བ སྨོན་ལམ་འདེབས ཀྱིན གཡོག་པོ བཏང ནས ཁྲག ལྟར དམར་བ འི རྒྱ་སེ མེ་ཏོག རྐང་གཅིག འཐུ རུ བཅུག ཚོང་པ ར རྒྱ་སེ མེ་ཏོག རག རྗེས རབ ཏུ དགའ ཞིང  ། ཁོས བུ་མོ ཆུང་བ ཡི་རངས་པ འི འཛུམ་མདངས མཐོང མཁན འདྲ བྱས ། ཁོ་གཉིས དེ་ནས གྱེས རྩིས བྱེད དུས ། གཏུམ་དྲག ཅན གྱི འཇིགས་རུང སེང་གེ ཆེན་པོ ཞིག གློ་བུར མེ་ཏོག ལྡུམ་ར འི རྩྭ རྫོབ ཀྱི གསེབ ནས མཆོངས ཡོང སྟེ ། ཁོ་གཉིས ལ གཏད ནས "ང འི རྒྱ སེ མེ་ཏོག བརྐུ ཕོད་མཁན གྱི ཧམ་ཆེན དེ སུ རེད ། དེ་རིང ཁྱོད གཉིས མེ་ཏོག ལྡུམ་ར འདི་ན ས གསོན་པོ ར འགྲོ རྩིས མ་བྱེད ཅིག "ཅེས ཁྲོས་པ འི ང་རོ བསྒྲགས ། ཚོང་པ དང གཡོག་པོ གཉིས་ཀ སྐྲག་ཐག་ཆོད ནས འགུལ ཙམ ཡང བྱེད་མི ཕོད་པ ར དེ་ག ར ཀྲོང ངེར ལངས བསྡད ཅིང  ། ཡུད་ཙམ སོང རྗེས ཚོང་པ ས ལུས ཡོངས འཁྲུག་འཁྲུག འདར བཞིན སྐྱོ་མདོག་ཁ་པོ འི ངང "སེང་གེ འི རྒྱལ་པོ་ཆེན་པོ ལགས ། མེ་ཏོག ལྡུམ་ར འདི ཁྱེད་ཀྱི ཡིན་པ བདག གིས མ་ཤེས་པ ར ། ང འི གཅེས་པ ར འོས་པའི བུ་མོ ཐ་ཆུང དེའི ཆེད་དུ ཁྱེད་ཀྱི འདི་ན ས མེ་ཏོག རྐང་གཅིག མི བཀོག ཐབས་མེད བྱུང་སོང བས ། ད་ཆ བཤགས་འདོམས བྱ་ཐབས འདྲ ཡོད་དམ "ཞེས བཤད །  ། "ཐབས གཅིག རང ལས་མེད ། དེ་ནི ཁྱོད ཁྱིམ ལ ལོག་རྗེས ཨང་དང་པོ ར མཐོང་བའི་དངོས་པོ གང་ཡིན་པ དེ ང ལ སྟེར དང  ། ངས ཁྱོད གློད་པ ས མ་ཚད ། རྒྱ་སེ མེ་ཏོག འདི ཡང ཁྱོད་ཀྱི བུ་མོ ར སྟེར ཆོག གལ་སྲིད དེ་འདྲ མ་བྱས་ན ཁྱོད ང འི དགོང་ཟས ཞིམ་པོ ར གྱུར རྩིས གྱིས ཤིག ། "འོན་ཏེ ཚོང་པ ས དེ་དོན ཁས་ལེན མི་འདོད དེ ། ཁོ འི བུ་མོ ཆུང ཤོས དེ ཁོ ལ བརྩེ ཤོས ཡིན ཞིང  ། ཁྱིམ ལ ལོག རིམ་བཞིན དུ ཨང་དང་པོ ར ཁོ བསུ་བ ར ཡོང གི ཡོད་པ ར བརྟེན ། ཁོས བུ་མོ དེ ཨང་དང་པོ ར མཐོང ཉེན ཤིན་ཏུ་ཆེ ཞིང  ། དེ་འདྲ་བྱས ན ཁོས བརྩེ་བ འི བུ་མོ ཆུང ཤོས དེ སེང་གེ འི ཁ རྩ ར བསྐྱལ་བ རང མ་ཡིན ནམ ། དེ་དུས ཁོ འི གཡོག་པོ ཡང སྐྲག ཐག་ཆོད ནས ། སྦྱིན་བདག ལ སེམས་གསོ གཏོང བཞིན "སྐུ་ངོ མཆོག དགོངས་པ ཡག་པ འི ཕྱོགས སུ བཞེས དང  ། གཅིག་བྱས་ན ཁྱིམ ལ འབྱོར དུས ཨང་དང་པོ ར གཟིགས་པ དེ ཞིམ་ཕྲུག ཅིག གམ ཡང་ན ཁྱི ཞིག ཡིན་པ ཡང སྲིད "ཅེས བཤད ། ཚོང་པ ས སེང་གེ ས བཏོན་པ འི ཆ་རྐྱེན ལ མོས་མཐུན མི་བྱེད ཀ་མེད བྱུང ན ས སེམས་ཁྲལ ཧ་ཅང ཆེན་པོ བྱེད་བཞིན དུ ལམ ལ ཞུགས་པ དང  ། ལམ་བར ཁོས ང འི བུ་མོ ཆུང་བ ཨང་དང་པོ ར གཏན་ནས མ་ཡོང་བ ཤོག ཅེས སྨོན་ལམ བར་མེད འདེབས་པ ར བྱེད །  ། ཚོང་པ ཁྱིམ གྱི སྒོ་ཁ ར སླེབས ནས ། ཐེ་ཚོམ ངང ཕར་འགྲོ་ཚུར་འགྲོ བྱེད སྐབས་སུ ། བུ་མོ ཆུང་བ དེས ཨང་དང་པོ ར ཁོ མཐོང་ན ས འཕུར་བ ལྟར རྒྱུགས ཡོང་བ ས ། སྒོ་ར འི ནང གི བྱ་དེ དང  ། ཡ་ཙེ དང  ། ངང་པ བཅས ཀྱང འདྲོག ནས ཀུ་ཅོ སྒྲོག བཞིན གང་སར འཕུར ། བུ་མོ ས ཕ ཡི ཐད དུ རྒྱུགས ཡོང ནས ལག གཉིས ཀྱིས ཁོ འི ལ འཁྲིལ བཞིན བརྩེ་བ ཆེན་པོ ས ཁོ འི ངོ ལ འོ བྱེད ཅིང  ། ཕས མོ་རང ལ འཁྱེར ཡོང་བ འི རྒྱ སེ མེ་ཏོག དམར་པོ དེ མཐོང་བ ན ། དེ་བས སྤྲོ་བ རབ ཏུ འཕེལ ནས ། རྒྱ་སེ མེ་ཏོག གང ནས ཉོས་པ འི སྐོར ཡིན ཅིག ཤོད དུ བཅུག་པ རེད །  ། རྒྱ་སེ མེ་ཏོག གི སྐོར མ་གླེང་ན འང ཚོང་པ སེམས ཧ་ཅང སྐྱོ་བར གྱུར ལ ། ད་ཆ རྒྱ་སེ མེ་ཏོག རག་ལུགས རག་སྟངས སྐོར ཤོད དགོས དུས ། ཁོ བཟོད་ཐབས བྲལ ནས སྐད ཆེན་པོ ས ངུས་པ རེད ། ཁོས རྒྱ་སེ མེ་ཏོག གི ཡོང་ལུགས ཡོང་སྟངས བུ་མོ ཆུང་བ ར བཤད རྗེས ། "ཕ ང འི སྙིང དང འདྲ་བ འི བུ་མོ ཁྱོད འཚིག་པ མ ཟ ཨང  ། ཁྱོད སེང་གེ ས མཐོང་ན ཟ ངེས ཡིན་པ ས མ ཕྱིན ན ལེགས ། ད་ནི ལས ལ གང བསྐོས བྱ་རྒྱུ རེད "ཅེས ཐབས་ཟད ངང བཤད ལ ། སེམས་ཐག བཅད ཟིན་པ འང འདྲ །  ། འོན་ཏེ ཁོ འི བུ་མོ ཆུང་བ ས དེ་དག ཐོས རྗེས སྐྱོ་སྣང ཕྲ་མོ ཙམ ཡང མི་བྱེད་པ ར ། དེ་ལས ལྡོག སྟེ ཕ་ལ "བརྩེ་བ འི པ་ལགས ། ང འི ལག་རྟགས ཀྱི ཆེད་དུ ཁྱེད ལ སྐུ་ངལ མང་པོ བྱུང འདུག འོན་ཏེ ཁྱེད་ཀྱི ས སེང་གེ ར ཁས་ལེན གནང ཟིན་པ ས ། ཁག་པོ ག་ཚོད ཡོད རུང ཁ་བཤད་ལག་བསྟར གནང ཐུབ་པ དགོས་ངེས རེད ། སང་ཉིན ང སེང་གེ ཡོད་ས དེར འགྲོ གི ཡིན་པ ས ། བརྩེ་བ འི པ་ལགས ཁྱེད་ཀྱི ས ང ལ ཤིས་པ བསྩལ རོགས གནང "ཞེས སེམས་གསོ བྱས །  ། ཉིན་གཉིས་པ འི ཞོགས་པ སྔ་པོ ར ། བུ་མོ ས གོས་གྱོན རྒྱན སྤྲོས ལེགས་པར བྱས་ནས ཕ དང གཅེན་མོ ར གྱེས་མཇལ་ཞུ ས རྗེས ལམ ལ ཞུགས ། བུ་མོ ས འཛུམ་མདངས སྟོན བཞིན དགའ་སྤྲོ འི ངང འགྲོ་བ ནི གྲོགས་པོ རྙིང་པ འཕྲད་པ ར འགྲོ་བ དང འདྲ འོ ། དོན་དངོས ཐོག གཏུམ་དྲག ཅན གྱི སེང་གེ དེ་ནི སེང་གེ ངོ་མ ཞིག མིན་པ ར ། བདུད ཀྱི མཐུ་ངན འཕོག་པ འི རྒྱལ་སྲས ཤིག ཡིན ཞིང  ། ཁོ ལ འོད་འཕྲོ ས ན སེང་གེ ར གྱུར གྱི ཡོད་པ ས ། ཉི མོ སེང་གེ འི གཟུགས སུ འགྱུར་བ དང  ། མཚན་མོ གཞི་ནས མི འི གཟུགས སུ བསྒྱུར ཐུབ ཀྱི ཡོད །  ། མཛེས་ལྡན རྒྱ་སེ གཞོན་ནུ་མ དེ མཁར་གྲོང གི ས ར སླེབས་པ ན ། སེང་གེ ས མ བཟས་པ ར ། ཤིན་ཏུ མཛའ་བརྩེ འི ངང མཁར་གྲོང གི ནང་ལ གདན་དྲངས་པ དང  ། མཚན་མོ ཟིན རིམ་བཞིན དུ མི འི གཟུགས སུ བསྒྱུར་བའི རྒྱལ་སྲས ཀྱིས གཞོན་ནུ་མ དེ དང འཐུག འཕྲད བྱེད་པ མ་ཟད ། བུ་མོ ར གཉེན་སྒྲིག ཞུ་བ འཕུལ་བ རེད ། རྒྱ སེ གཞོན་ནུ་མ རྒྱལ་སྲས མཉམ་དུ དུས་གང ཙམ ཞིག བསྡད་པ ས ། བུ་མོ ཡང རྒྱལ་སྲས ལ ཧ་ཅང དགའ་བ ར གྱུར ནས ཁོ འི ཞུ་དོན ཁས་བླངས་པ རེད ། ཁོ་གཉིས གཉེན་སྒྲིག བྱས་རྗེས ། དགོང་མོ མཉམ་དུ སྡོད ཀྱང  ། ནམ གསལ་མ་ཉིད དུ ཁོང་གི ས བུ་མོ དང གྱེས ནས འགྲོ ཞིང  ། མ་གཞི དེ་ལྟར ཡིན་རུང ཁོ་གཉིས སྔར་བཞིན བདེ་སྐྱིད དང་ལྡན་པ བྱུང་བ མ་ཟད ། གྲུང་ཞིང གཅེས་པ ར འོས་པའི ཕྲུ་གུ ཞིག ཀྱང སྐྱེས་པ རེད །  ། ཉིན་ཞིག རྒྱལ་སྲས ཀྱིས རྒྱ སེ གཞོན་ནུ་མ ར "ཁྱོད འདིར ཕེབས ནས ཡུན་རིང་པོ དེ་ཙམ ཕྱིན་པ ས ། ཁྱིམ་མི དྲན གྱི ཡོད་ངེས རེད ། སང་ཉིན ཁྱེད་ཀྱི གཅེན་མོ རྒན་པ གཉེན་སྒྲིག བྱ་རྒྱུ ཡིན་པ ས ། ཁྱེད་ཀྱི ཡབ ཀྱིས གཉེན་སྟོན གཟབ་རྒྱས ཤིག བཤམ ངེས རེད ། གལ་སྲིད ཁྱེད ལོག ཕེབས འདོད ན ངས བློན་ཆེན སེང་གེ ཁྱེད ལ རོགས སུ བཏང ཆོག "ཅེས ཟེར ། བུ་མོ ས རྨི་ལམ ནང་དུ འང རྟག་པ ར རང གི ཕ དྲན གྱི ཡོད་པ ས ན ། དེ་སྐད ཐོས་ཚེ ཤིན་ཏུ་དགའ་བ ར གྱུར །  ། ཉིན་གཉིས་པ འི ཞོགས་པ ནམ མ གསལ གོང ལ བུ་མོ ས ཡར་ལངས ཏེ ། ངོ འཁྲུ སྐྲ་ཤད དང མཛེས་འཆོས ལེགས་པར གྲུབ རྗེས སེང་གེ ཚོ དང ལྷན་དུ ཉིན་མཚན ཀུན་ཏུ དྲན་པ འི ཁྱིམ ལ ལོག་པ རེད ། བརྩེ་བ འི ཕ དང མཇལ་བ ས བུ་མོ འི སེམས རབ་ཏུ་གཡོ ས ཤིང མིག་ཆུ བཞུར བཞིན ཕ ལ འཐམས ། ཁྱིམ་མི ས བུ་མོ མཐོང ཚེ ཧ་ལ ས ཤིང ཧ་ཅང དགའ་པོ བྱུང་བ དང  ། ལྷག་པར་དུ ཕ རྒས་པོ ས བོར་བརླག སོང་བ འི རྩ་ཆེ འི ནོར་བུ སླར རྙེད་པ ལྟར བུ་མོ བཟུང ནས གཡས ལྟ གཡོན ལྟ བྱེད ཅིང  ། བུ་མོ ས ཀྱང ཕ ཡི པང ལ དམ་པོ ར འབྱར ནས ། རང་ཉིད འཚོ་བ ཧ་ཅང སྐྱིད་པོ ཡོད་པ ས ཐུགས་གཡེང གནང མི་དགོས ཞེས བཤད་པ མ་ཟད ། ཕ རྒས་པོ ར འཇིག་རྟེན འདི ཡི སྨོན་ཚིག བཟང ཤོས དེ འཕུལ་བ རེད ། དེ རྗེས བུ་མོ ཁྱིམ དང ལྷག་པར ཕ དང འབྲལ མི ཕོད ཀྱང  ། རྒྱལ་སྲས ཀྱི ཆེད་དུ བུ་མོ ས གོམ་#རེ ར ཕྱིར བལྟས ལན གསུམ་རེ སློག བཞིན་ཁྱིམ དང གྱེས ཏེ ནགས་ཁྲོད དུ ལོག ། སླར་ཡང དུས་གང ཙམ ཞིག སོང རྗེས ། བུ་མོ འི གཅེན་མོ གཉིས་པ གཉེན་སྒྲིག བྱས་པ རེད ། ད་ཐེངས བུ་མོ ས ཨུ་ཚུགས ཀྱིས རྒྱལ་སྲས ཀྱང མཉམ་དུ འགྲོ་དགོས ཟེར ཞིང  ། རྒྱལ་སྲས་མ ཕྱིན ན ཁོང ཡང འགྲོ གི མིན ཟེར ། འོན་ཏེ རྒྱལ་སྲས ཀྱིས དེ་འདྲ བྱེད་མི འདོད དེ ། ཁོང་གི ལུས ལ བཞུ འོད ཕྲ་མོ ཙམ ཞིག འཕྲོས ན འང  ། ལུས སྟེང་གི མཐུ ངན ཚབས་ཆེ ས ཆེ ར ཕྱིན ནས ། ཁོ ཕུག་རོན དཀར་པོ ཞིག ཏུ གྱུར ཏེ འཛམ་གླིང ས་ཕྱོགས གང་སར ལོ་བདུན འཕུར་འཕུར ནས འགྲོ་དགོས པར བརྟེན ། དེ་འདྲ་བྱས ན ཉེན་ཁ ཤིན་ཏུ་ཆེ ཞིང  ། ཁོ བཞུ འོད ལ རབ ཏུ སྐྲག གི ཡོད་པ རེད ། འོན་ཏེ འཇིགས་རུང ཉེན་ཁ དེ ཡིས བུ་མོ འི བློ འདོད བསྒྱུར མ་ཐུབ་པ ར ། བུ་མོ ས "གུས་མོ ས ཁྱེད ལ ལྟ་རྟོག གང་ལེགས ཞུས་ན ས ། ཁྱེད ལ བཞུ འོད ཕྲ་མོ ཙམ ཡང མ འཕོག་པ བྱས ཆོག "ཅེས ཟེར ། དེ་ལྟར ཁོ་གཉིས ཀྱིས ཕྲུ་གུ འཁྲིད དེ ཐོན་པ རེད །  ། འོན་ཏེ བུ་མོ འི སེམས ལ བསམས་པ ལྟར མ་བྱུང་བ ར ། བུ་མོ ས ཨུ་ཚུགས བྱས་པ དེས རྒྱལ་སྲས ལ གནོད བསྐྱལ་བ མ་ཟད ། ཁོང་རང ཡང དཀའ་ངལ ཧ་ཅང མང་པོ མྱོང དགོས བྱུང་བ རེད །  ། ཕ ཁྱིམ ལ ལོག་རྗེས ། བུ་མོ ཆུང་བ ས ཁོ ལ གྱང མཐུག་པ འི ཚོམས་ཆེན ཞིག བདམས ནས སྒོ དང སྒེའུ་ཁུང ཚང་མ བསྣན་པ ས ། མུན་པ ཤིན་ཏུ ནག་པ ར གྱུར ། བུ་མོ འི ཡིད་ལ དེ་ནི ས བཙན ཤོས དེ ཡིན སྙམ མོད ། ཚོམས་ཆེན གྱི སྒོ སྟེང ན སེར་ཁ ཆུང་ཆུང ཞིག ཡོད་པ ར དོ་སྣང མ་བྱུང་བ རེད །  ། གཟབ ཅིང རྒྱས་པ འི གཉེན་སྟོན མཛད་སྒོ འགོ་ཚུགས་པ དང  ། རྒྱལ་སྲས ཀྱིས སྒོ ཕྱི འི རོལ་དབྱངས ཐོས་པ ས ། གཉེན་སྒྲིག དཔུང་ཁག ཆོས་ཁང ནས ལོག སླེབས་པ ཤེས ། འོན་ཏེ དེ་དུས ཚོམས་ཆེན གྱི སྒོ འི སེར་ཁ འི ནང་དུ གཉེན་སྟོན དཔུང་ཁག གིས དཔལ་འབར བསྒྲེང་བ འི འོད ཕྲ་མོ ཞིག འཕྲོས ནས རྒྱལ་སྲས ཀྱི ལུས ལ འཕོག་པ དང  ། སྐད་ཅིག ཉིད དུ རྒྱལ་སྲས ཕུག་རོན དཀར་པོ ཞིག ལ གྱུར ཅིང  ། ཁོ འི ཆུང་མ འཛུལ ཡོང་དུས སྐྲག ནས ངོ་མདོག འགྱུར ཞིང འགྱོད་པ ཧ་ཅང ཆེན་པོ སྐྱེས ། ཕུག་རོན དཀར་པོ ས "སྙིང་ཉེ་ལགས ། ད་ཆ ང ཕུག་རོན དཀར་པོ ར གྱུར ཟིན་པ ས ། ངས འཛམ་གླིང ས་ཕྱོགས གང་སར ལོ་བདུན འཕུར དགོས ལ ། ལོ་བདུན རིང  ། དུས གང་མཚམས རེ འི མཚམས སུ ངས ལུས སྟེང་གི སྒྲོ་དཀར་པོ རྐང རེ བཀོག གི ཡིན ། ཁྱེད་ཀྱི ས སྒྲོ་དཀར་པོ མཐོང ཚེ ། འགྲོ་ས འི ཁ་ཕྱོགས ཤེས་ཐུབ་པ ས ། ང སྐྱོབ་པ ར ཡོང ནས ང ལ རང་ལུས རང་དབང འཐོབ་པ མཛོད ཅིག "ཅེས བུ་མོ ར བཤད །  ། ཁོས དེ་སྐད སྨྲས རྗེས འཕུར ནས ཕྱིན ། རྒྱ་སེ གཞོན་ནུ་མ ས ཚམ་ཚོམ དང ཕྱིར་བཤོལ སྤུ་ཙམ མེད་པར ཕུག་རོན གྱི ཕྱི་བཞིན དམ་པོ ར འབྲངས ནས ཕྱིན ། ཕུག་རོན གྱིས འཕུར ཞིང འཕུར ཞིང ལེ་དབར ཇི་ཙམ འཕུར མིན མི་ཤེས ལ ། བུ་མོ ས རྗེས་སུ སྙེག ཅིང སྙེག ཅིང ལེ་དབར ཇི་ཙམ སྙེག མིན མི་ཤེས་པ ར ། ཡངས་ཤིང མུ་མཐའ མི་མངོན་པ འི སྲིད་པ འི སྟོང་ཁམས འདི འི ནང  ། བུ་མོ ས ཉིན་ལྟར སྙིང འདྲ འི རྒྱལ་སྲས གར ཕྱིན སྟོན་པ འི མཚོན་རྟགས བྱ་སྒྲོ དཀར་པོ འཚོལ་བ ར བྱེད ། བུ་མོ ས ལ ཀླུང དང ཆུ་བོ བརྒལ་བ དང  ། ཐང་ཆེན དང རྩྭ་ས འགྲིམས ཤིང  ། དཀའ་ངལ མཐའ་དག གི མདུན དུ དཔའ་ཞུམ མེད་པར ། ངལ ཡང མི་གསོ ། གཉིད ཀྱང མི་ཉལ ། ལྟོགས་ན བདག་མེད ཤིང་འབྲས ཕྲན་བུ འཐུ་བ དང  ། སྐོམ ན གཙང་པོ འི ཆུ ནས འཐུང ཞིང  ། མཐའ་འཁོར གྱི ཐམས་ཅད ལ སྣང་འཇོག མི་བྱེད་པ ར ། བསམ་རྒྱུ དྲན རྒྱུ ཕུག རོན དཀར་པོ ར གྱུར་པ འི རྒྱལ་སྲས ཁོ་ན རེད །  ། བུ་མོ ཆུང་ཆུང གིས དེ་ལྟར རྗེས་སུ སྙེག ཅིང སྙེག ཅིང  ། ལོ་བདུན ཡོལ གྲབས ཡོད་པ དང  ། བུ་མོ ས དཀའ་ལས བརྒྱབ་པ ར འབྲས་བུ སྨིན ལ་ཉེ ཞིང  ། བུ་མོ འི སེམས ཀྱང ཅུང་ཟད བདེ་བ ར གྱུར ། བུ་མོ འི སྡུག་བསྔལ གྱི མཐའ ཟིན ལ་ཉེ ཞིང  ། འོད་ཟེར གྱི སྣེ ཟིན་གྲབས ཡོད སྙམ ཡང  ། ལོ་ཡག ཞིང ལ སད་སེར ལྡང ཟེར་བ འི དཔེ་ལྟར ། ཉིན་ཞིག བུ་མོ ས ལམ གྱི སྟེང དུ ཕུག་རོན དཀར་པོ འཚོལ བཞིན ཡོད་དུས ། སྐད་ཅིག ཉིད ལ ནམ་མཁ འི ཕུག་རོན དཀར་པོ མཐོང་རྒྱུ མེད་པ དང  ། ས་སྟེང དུ བྱ་སྒྲོ དཀར་པོ ཕར ཞོག རྩྭ རྐང་གཅིག ཀྱང མཐོང་རྒྱུ མེད་པར གྱུར ། བུ་མོ མིག་ཆུ ཤོར ཞིང ཡི་མུག གིས མནར བཞིན དབུགས་རིང ཞིག འཐེན ནའ ས "གནམ རྒན མ་མཁྱེན ། ལོ་བདུན་པོ དེ་དག ནང ཁྱེད་ཀྱི ས ང ལ ཆད་པ གཅོད ཡས ད་དུང ཉུང དྲག སོང ངམ ། མགོན་མེད ཀྱི བུ་མོ བདག ལ ཁྱེད་ཀྱི ས ཐུགས་རྗེས་གཟིགས "ཞེས བཤད རྗེས ། མིག་ཆུ བཞུར བཞིན པུས་མོ གཉིས ས ལ བཙུགས ནས ། གནམ ལ གཏད དེ ཕྱག གསུམ བཙལ་བ རེད །  ། དེ་ནས བུ་མོ ས ཉི་མ ར ཕྱོགས ཏེ བསྐྱོད ཅིང  ། ཉི་མ ར གཏད དེ་སྐད ཆེན་པོ ས "རླབས་ཆེན གྱི ཁྲི་གདུགས ཉི་མ ལགས ། ཁྱེད ནི བློ་རྒྱ ཡངས་ཤིང  ། ཁྱེད་ཀྱི འོད་ཟེར གནམ་ས འི དབར གྱི བྱ་དངོས ཡོངས་ལ འཕྲོས ། གང ཁྱེད མཐོན་པོ འི དགུང དུ བཞུགས ནས ། འཇིག་རྟེན བྱ་དངོས ཀུན ལ གཟིགས བཞིན ཡོད་པ ས ། ཁྱེད་ཀྱི ས ཕུག་རོན དཀར་པོ ཞིག གཟིགས བྱུང ངམ "ཞེས བཤད ། ཉི་མ ས "མཐོང མ་བྱུང  ། ཕལ་ཆེར ང མིག བཙུམས ཙམ བྱེད ཤུལ རིང དེ འཕུར ཕྱིན་པ ཡིན་གྱི་རེད ། འོན་ཏེ ཁྱེད་ཀྱི བརྩེ་སེམས ཟབ་མོ ངས མཐོང བྱུང་བ ས ། ངས ཁྱོད ལ སྒམ་ཆུང ཞིག སྦྱིན ནོ ། ཁྱོད ལ མཁོ་ཤོས ཀྱི དུས་སུ ཁ འཕྱེ ཞིག "ཅེས ཟེར ། བུ་མོ ས ཉི་མ ར སྙིང དབུས ནས ཐུགས་རྗེ་ཆེ་ཞུ ས རྗེས ། ཕུག་རོན འཚོལ་བ འི ལམ ལ མུ་མཐུད ཞུགས །  ། མཚན་མོ ཟིན་པ དང  ། དངུལ དཀར་མདོག གི ཟླ་བ ཤར ཚེ ། བུ་མོ ས ཟླ་བ ར ཕྱོགས ཏེ "ཞི་འཇམ རྨོ་བོ ཟླ་བ ལགས ། ཁྱེད་ཀྱི དྭངས་གཙང རབ་དཀར འོད་ཟེར ལ ཀླུང དང ནི ཞིང་ཁ འི སྟེང དུ འཕྲོས ། ཁྱེད་ཀྱི ས ཕུག་རོན དཀར་པོ ཞིག གཟིགས བྱུང ངམ "ཞེས བོས་པ ར ། ཟླ་བ ས "མཐོང མ་བྱུང  ། གཅིག་བྱས་ན ང གཉིད ལྕོག་རྒྱག ཤུལ རིང དེ འཕུར ཕྱིན་པ མིན་འགྲོ ། འོན་ཏེ ཁྱོད་ཀྱི ས དཀའ་ལས དེ་འདྲ རྒྱག་པ ངས མཐོང བྱུང་བ ས ། ངས ཁྱེད ལ་སྒོ ང ཞིག སྦྱིན ནོ ། ཁྱེད ལ རོགས མཁོ ཤོས ཀྱི སྐབས་སུ དེ གཅོག ཅིག "ཅེས བཤད ། བུ་མོ ས ཟླ་བ ར ལྷག་བསམ་དག་པ ས ཐུགས་རྗེ་ཆེ་ཞུ ས རྗེས ། སླར་ཡང ཕུག་རོན འཚོལ་བ འི ལམ ལ ཞུགས་ཤིང  ། རྐང་པ ར ཁྲག དམར འཛར འཛར བྱེད་པའི ཆུ་ལྒང སྐྱེས ཀྱང སྣང་བ ར མ་བཞག་པ རེད །  ། དགོང་མོ འི ལྷག རླུང་བུ མོ འི འཁྲིས ནས བཞུད་པ དང  ། རྣ འགྲམ ནས དལ་བུ ར གཡོ་བ ར བྱེད ། བུ་མོ ས རང་དབང་མེད་པ ར "དགོང་མོ འི རླུང ཀྱེ ། ཁྱེད་ཀྱི ས མཐོན་པོ འི རི དང ལུང་ཤུར དང  ། ནགས དང ཐང་གཤོངས བཅས འགྲིམས མྱོང་བ ས ། ཁྱེད་ཀྱི ས ཕུག་རོན དཀར་པོ ཞིག གཟིགས བྱུང་ངམ "ཞེས བཤད ། བྱང རླུང གིས "མཐོང མ་བྱུང  ། འོན་ཏེ ངས རླུང གཞན ལ འདྲི འོ "ཞེས ཟེར ། ཤར རླུང དང  ། ནུབ རླུང དང  ། ལྷོ རླུང སོགས ཚང་མ ཡོང་བ དང  ། ལྷོ ཡི རླུང གིས ཕུག་རོན དཀར་པོ འི སྐོར ཐོས མ་ཐག ཏུ བྲེལ་འཚུབ ངང "སེང་གེ ནས བསྒྱུར ཡོང་བ ཞིག རེད་དམ "ཞེས དྲིས ། རྒྱ་སེ གཞོན་ནུ་མ ས དེ་སྐད ཐོས མ་ཐག ཏུ ལྷོ རླུང གི ལག་པ ནས བཟུང སྟེ ། "རེད ། རེད ། ཁོང ག་པར འདུག་གམ "ཞེས ཟེར ། ལྷོ ཡི རླུང གིས "ཁོང ད་ལྟ རྒྱ་མཚོ དམར་པོ ན འདུག དེ་ཡང ལོ་བདུན གྱི དུས་ཚད བཙངས་པ ས ། ད་ཆ དེ སེང་གེ ཞིག ལ གྱུར ཏེ ། གདོན གྱིས ཟིན ནས འབྲུག ལ གྱུར་པ འི ལྷ ཅིག་ཅིག དང འཛིང བཞིན འདུག རྒྱུ་མཚན ནི ལྷ་ཅིག དེས ཁྱེད དང རྒྱལ་སྲས གཉིས ཁ་བྲལ གཏོང རྩིས བྱེད་པས རེད "ཅེས བཤད ། བུ་མོ ས དེ་སྐད ཐོས ཚེ རྒྱ་མཚོ དམར་པོ ར ཁྱོ་བོ འཚོལ་བ ར འགྲོ་རྒྱུ འི སེམས་ཐག བཅད ། འགྲོ་ཁ ར དགོང་མོ འི རླུང གིས "བརྩེ་བ འི རྒྱ སེ གཞོན་ནུ་མ ལགས ། ཁྱེད་ཀྱི བརྩེ་སེམས ཟབ་མོ ར ང་ཚོ ཚང་མ སེམས་འགུལ འཐེབས སོང  ། ད་ཆ ངས ཁྱོད ལ གསང་བ ཞོག བཤད ཆོག ཁྱོད་རྒྱ་མཚོ དམར་པོ ར སླེབས རྗེས ། གཡས ཀྱི མཚོ་ཁ ར ཤིང་སྡོང སྟར་པ གཅིག ཡོད ། ཁྱོད་ཀྱི ས གོ་རིམ བཞིན དུ གྲངས་ཀ བརྒྱབ ནས ཤིང་སྡོང བཅུ་པ འི ཡལ་ག བཅག སྟེ འབྲུག དེར ཤུགས ཀྱིས གཞུས ཤིགདེ་#འདྲ བྱས་ན ཁྱེད་ཀྱི སེང་གེ ར རྒྱལ་ཁ འཐོབ རྒྱུ མ་ཟད ། དེ་གཉིས ཀ མི ཡི གཟུགས སུ བསྒྱུར ནས ཁྱེད་ཀྱི དྲུང དུ ཡོང གི རེད ། འོན་ཏེ གལ་ཆེ་ཤོས ནི ཁྱོད་ཀྱི ས ལམ་སེང བརྩེ་བ འི རྒྱལ་སྲས ཕྱག གིས བཟུང ནས ལོག ཐད ཅིག "ཅེས བཤད །  ། རྒྱ སེ གཞོན་ནུ་མ ས དགོང་མོ འི རླུང ལ ཐུགས་རྗེ ཤིན་ཏུ་ཆེ ཞུས རྗེས ། དཀའ་སྡུག མང་པོ མྱངས ནས རྒྱ་མཚོ དམར་པོ ར སླེབས་པ དང  ། དགོང་མོ འི རླུང གིས བཤད་པ ལྟར ། ཤིང་སྡོང སྟར་པ བཅུ་པ འི ཡལ་ག བཅག ནས འབྲུག དེར ཤུགས ཀྱིས གཞུས་པ ས ། རྒྱལ་ཕམ ཐག་ཆོད དཀའ་བ འི སེང་གེ དང འབྲུག གཉིས སྐད་ཅིག ཉིད དུ མི ཡི གཟུགས སུ བསྒྱུར་བ རེད ། བུ་མོ འི སྙིང དང འདྲ་བ འི རྒྱལ་སྲས ཏེ ། ལོ་བདུན ཏག་ཏག རྗེས སྙེག བཏང་བ འི ཁྱོ་བོ དེ ད་ཆ བུ་མོ འི མདུན ན ཀྲོང ངེར ལངས བསྡད་པ མཐོང་བ ས ། བུ་མོ སེམས་པ རབ་ཏུ་གཡོ ས ཏེ དྲན་མེད དུ བརྒྱལ གྲབས བྱེད ཅིང  ། ཅི་བྱ གཏོད མེད ངང ཀེ་ར ལུས ནས ། དགོང་མོ འི རླུང གི བསླབ་བྱ གལ་ཆེ་ཤོས དེ གཏིང བརྗེད ཕྱིན་པ འི མཐར ། ལྷ་ཅིག གིས གོམ་གང སྔོན་ལ སྤོས ཏེ རྒྱལ་སྲས བཟུང ནས འཁྲིད ཕྱིན་པ རེད །  ། རྒྱ་སེ གཞོན་ནུ་མ སྙིང་རྗེ་རྒྱུ དེས དཀའ་ཉེན མང་པོ ཁྱད་བསད བྱས་ནས འཐོབ་པ འི ངལ་རྩོལ གྱི འབྲས་བུ གཞན གྱིས འཕྲོག་པ དང  ། མོས མཆི་མ བཞུར གྱིན རང་གི སེམས་ཤུགས འཕེལ་བ བྱས ཏེ ། "ཡི་ཐང་མ་ཆད ཅིག ངས ཁོང མུ་མཐུད འཚོལ གྱི ཡིན ། མི འགྲོ ཐུབ་ས ཞིག ཡིན་ཕྱིན ། མཚོན གྱི རི དང མེ ཡི འོབས གང་ཡིན རུང ང འགྲོ གི ཡིན ། ཁོང་མ རྙེད བར དུ ང ཕྱིར མི ལོག ཐག་ཆོད ཡིན ། ང་རང ལ སྙིང་རུས ཡོད་ན ། འཇིག་རྟེན ཐོག བསྒྲུབ མི་ཐུབ་པ འི བྱ་བ ཅི་ཡང་མེད "ཅེས་ཟེར །  ། མོས འགྲོ གིན སྐད་ཆ འདྲི གིན ངང མཁར་གྲོང ཞིག གི མདུན དུ སླེབས ། དེ་ག འི ཉེ་འདབས ཀྱི མི ས དེ་ག ར ལྷ ཅིག་ཅིག ཡོད་པ དེས གཉེན་སྒྲིག མཛད་སྒོ འཚོག གྲབས ཡོད་པ དང  ། མག་པ ནི མཛེས ཤིང དཔའ་ཉམས ལྡན་པ འི རྒྱལ་སྲས ཤིག རེད ཅེས ཤོད་པ ཐོས ། རྒྱ་སེ་གཞོན་ནུ་མ ས རྒྱལ་སྲས དེའི ངོ མཇལ ཡོང་བ བྱ འོ སྙམ ནས ཚལ འཚོང མཁན གྲོང་གསེབ ཀྱི བུ་མོ ཞིག གི ཆས སྤྲས ནས ཕོ་བྲང གི ནང་ལ རྩད་གཅོད པར ཕྱིན ། ཕོ་བྲང ནང སླེབས ནས བལྟ དུས མག་པ དེ་ནི ཏག་ཏག བུ་མོ ས ཉིན་མཚན ཀུན་ཏུ འཚོལ་བ འི ཁྱོ་བོ རེད ། "དཀོན་མཆོག གིས ང ལ མགོན སྐྱོབ མཛོད "ཅེས སྨྲ བཞིན མོ དགའ་ཐག་ཆོད ། འོན་ཏེ ཁོང དང ཉེ་བར བཅར ནས སྙིང་གཏམ ག་འདྲ ཟེ ཤོད དགོས་སམ སྙམ དུ བུ་མོ ས བསམ་བློ ཡང་ཡང བཏང་བ ས ། ཉི་མ ས སྤྲད་པ འི སྒམ་ཆུང དེ མཐོང་བ རེད །  ། བུ་མོ ས སྒམ་ཆུང ཁ འཕྱེ་བ ས ནང་དུ གསེར གྱི ཉི་མ འི ཕར་ཆིན བརྒྱབ་པ འི དགོང་མོ འི གཟབ་གོས ཆ་ཚང ཞིག ཡོད་པ དང  ། ཉི་མ འི མཐའ་འཁོར ནས གསེར་འོད ཆེམ་ཆེམ འཚེར་བ དེ་ནི ཁྱད་དུ་འཕགས ཤིང འཕྱོར་ཉམས་ལྡན ། བུ་མོ ས གཟབ་གོས གྱོན ནས ཕོ བྲངགི ནང ལ ཕྱིན་པ ས ། མི་ཚང་མ དང ལྷག་པར དུ ལྷ་ཅིག དེ བུ་མོ ར སྨོན་ཐག་ཆོད ཅིང  ། གོས དེར སེམས ཡོངས སུ ཆགས ནས ། དེ་ག ནས ཉོས སམ ། མོ་ལ བཙོངས ན འགྲིག གམ ཞེས བུ་མོ ར དྲིས ། རྒྱ་སེ གཞོན་ནུ་མ ས "གོས འདི་ནི གསེར དང དངུལ གྱིས ཉོ ཐབས མེད ། འདི་ནི སེམས དང བརྗེས་པ ཞིག ཡིན "ཞེས བཤད །  ། ལྷ་ཅིག གིས གོས དེ ཇི་ལྟར འཚོང ངམ ཞེས བུ་མོ ར དྲིས་པ ར ། རྒྱ་སེ གཞོན་ནུ་མ ས "ཁྱེད་ཀྱི ས ངེས་པར་དུ དོ་ནུབ ང དང རྒྱལ་སྲས ཁེར་མ ར གཏམ་གླེང ཐེངས་གཅིག བྱེད དུ ཆུག དང  ། ང ལ ཁྱེད་ཀྱི གསེར དང དངུལ མི་དགོས་པ ར ། ངས གཟབ་གོས འདི ཁྱེད ལ སྤྲད ཆོག "ཅེས བཤད ། ལྷ་ཅིག གིས བསམ་བློ ཞིག བཏང ནས མོས་མཐུན བྱས ཀྱང  ། མོས གཡོག་པོ ར རྒྱལ་སྲས ཀྱི ཟས ནང གཉིད་སྨན ཕྲན་བུ འདེབས དགོས་པ འི བཀའ བཏང་བ རེད །  ། དགོང་ཟས ཟོས རྗེས གཉིད སྨན གྱི ནུས་པ འི འོག རྒྱལ་སྲས གཉིད ནག་ཐིབ་ཐིབ ཅིག ཁུག རྒྱ་སེ གཞོན་ནུ་མ རྒྱལ་སྲས ཀྱིས གཟིམ་ཆུང ནང་དུ འཁྲིད་པ དང  ། བུ་མོ ས དཀྲུག་དཀྲུག ཇི་ལྟར བཏང ཡང རྒྱལ་སྲས ཀྱིས མ་ཚོར་བ ས་ན བུ་མོ ས རེ་ཟད ངང ངུ བཞིན དུ "གུས་མོ ས དཀའ་ངལ གྲངས་ལས་འདས་པ བརྒྱབ ། བཀྲེས་ལྟོགས དང གྲང་ངར གཉིས བཟོད ཀྱིས ཁྱོད ལོ་བདུན ཏག་ཏག བཙལ་བ ཡིན ། ཉི་མ དང  ། ཟླ་བ དང  ། དགོང་མོ འི རླུང བཅས གུས་མོ འི བརྩེ་སེམས ཟབ་མོ ར སེམས་འགུལ ཐེབ ནས ། ཚང་མས གུས་མོ ར ཁྱེད འཚོལ རོགས བྱས བྱུང  ། མཐའ་མར གུས་མོ ས རོགས བྱས་པ ལ བརྟེན་ནས ཁྱེད འབྲུག ལས བརྒྱལ་བ རེད ། ད་ཆ ཁྱེད་ཀྱི ས གུས་མོ གཏིང བརྗེད ཕྱིན སོང ངམ "ཞེས ཟེར ། འོན་ཏེ བུ་མོ འི གཏམ ནི རླུང དང འདྲ་བ ར རྒྱལ་སྲས ཀྱི རྣ འགྲམ ནས བཞུད འགྲོ་བ ལས ཁོ གཉིད ལས སད་མེད ཅིང  ། བུ་མོ ས ཅི བཤད་པ རྒྱལ་སྲས ཀྱིས དེ་བས ཐོས མེད་པ རེད །  ། ཉིན་གཉིས་པ འི ཞོགས་པ སྔ་པོ ར བུ་མོ ཕྱིར འཁྲིད་པ དང  ། ཐབས གཞན་མེད པར བུ་མོ ས སྲིད་ན དཀོན་པ འི དགོང་མོ འི གཟབ་གོས དེ ལྷ་ཅིག ལ སྤྲད ནས ཕོ་བྲང ལས ཐོན ཞིང  ། བུ་མོ སེམས་སྡུག གིས རབ ཏུ མནར་བ ས ཉིན་གང ངུས ནས བསྡད ། དགོང་མོ ཟླ་བ ཤར་བ དང  ། བུ་མོ ས ཟླ་བ ས སྤྲད་པ འི སྒོ་ང དེ དྲན ནས བཅག་པ་ན ། དེ མ ཉིད དུ སྒོ་ང འི ནང་ནས གསེར་བཙོ་མ ལས གྲུབ་པ འི བྱ་མོ ཞིག དང བྱ་ཕྲུག བཅུ་གཉིས ཐོན ། དེ་དག ཚང་མ གཅེས་པ ར འོས ཤིང  ། བྱ་ཕྲུག བཅུ་གཉིས་པོ དེ་དག གིས གང་སར རྒྱུགས ནས སྐབས་རེ རྩེད་མོ རྩེ་བ དང  ། སྐབས་རེ བྱ་མོ འི གཤོག་པ འི འོག ཏུ འབྱར ནས སྡོད ། དེ ཀུན་མཐོང བས རྒྱ་སེ གཞོན་ནུ་མ འི སེམས་སྡུག ཀྱང རིམ་བཞིན སངས་པ དང  ། བུ་མོ ས རང་གི ཕྲུ་གུ དྲན་པ ས ། ཡང་བསྐྱར ཚོད་ལྟ ཐེངས་གཅིག བྱ་རྒྱུ འི སེམས་ཐག་བཅད ། བུ་མོ ས ཡར་ལངས ནས གསེར བྱ་ཁྱུ དེད དེ རྒྱལ་པོའི་ཕོ་བྲང གི ཕྱོགས སུ ཕྱིན ། ལྷ་ཅིག གིས བྱ་ཕྲུག གཅེས་པ ར འོས་པ དེ་དག མཐོང མ ཉིད ལ སེམས རབ ཏུ ཆགས ཏེ ། དེ་དག ལ སྐོར་བ བར་མེད བསྐོར རྗེས ། བྱ་ཕྲུག དེ་དག མོ་རང ལ དབང་བ བྱེད དོ ཟེར ། རྒྱ སེ གཞོན་ནུ་མ ས "དེ་དག ནི གསེར དང དངུལ སྤྲད ནས ཉོ ཐུབ་པ ཞིག མིན་པ ར ། དེ་དག སེམས དང བརྗེས་པ ཞིག ཡིན "ཞེས བཤད ། ལྷ་ཅིག གིས བྱ་ཕྲུག དེ་དག ཉོ་བ ར ཆ་རྐྱེན ག་རེ དགོས་སམ ཞེས དྲིས་པ ར ། རྒྱ་སེ གཞོན་ནུ་མ ས ཡང་བསྐྱར རྒྱལ་སྲས ཀྱི གཟིམ་ཆུང ནང ཁོང དང ཁེར་མ ར གཏམ་གླེང ཐེངས་གཅིག བྱེད དུ བཅུག་ན འགྲིག ཅེས བཤད ། ལྷ་ཅིག གིས བསམ་བློ ཞིག བཏང ནས བུ་མོ འི རེ་དོན ཁས་བླངས་པ རེད །  ། ལྷ་ཅིག གིས སླར་ཡང ཁ སྔོན ནང་བཞིན རྒྱལ་སྲས ཀྱི ཟས ནང གཉིད་སྨན འདེབས དགོས བསམས ། འོན་ཏེ མོ འི ངན་ཇུས རྒྱལ་སྲས ཀྱིས ཤེས འགྲོ བསམས་པ ནི མོ འི སྣང་བ འི ཡུལ ལ འང མ་ཤར་བ རེད ། རྒྱལ་སྲས གཉིད ལས སད རྗེས གཡོག་པོ ར "མདང་ནུབ རླུང ཆེན བརྒྱབ སོང ངམ ། ང འི རྣ་རྩ ར མཚན་གང རླུང་ཆེན ལྡང སྣང འཆར དོན ཅི ཡིན་ནམ "ཞེས དྲིས ། གཡོག་པོ ར གནང ཡོད སྟབས ལྷ་ཅིག གིས ཁོ ལ གཉིད སྨན ཇི་ལྟར སྟེར་ལུགས དང  ། སེམས་སྡུག ཆེ་བ འི བུད་མེད ན་གཞོན ཞིག་གིས ཁོ འི གཟིམ་ཆུང ནང ངུ བཞིན སྙིང་གཏམ ལྷུག གླེང་བ ར མེད བྱས ལུགས སོགས ཆ་ཚང ཐེངས་གཅིག བཤད་པ མ་ཟད ། ད་དུང བུད་མེད དེ དོ་ནུབ ཡང་བསྐྱར ཡོང་རྒྱུ ཡིན ཞིང  ། ཟས ནང གཉིད་སྨན འདེབས་རྒྱུ ཡིན་པ ཡང ཁོ ལ བཤད་པ རེད ། རྒྱལ་སྲས ཀྱིས དེ་དག ཐོས རྗེས གསལ་བར རྟོགས ། གཡོག་པོ ས སྔར་བཞིན གཉིད སྨན བཏབ་པ འི ཟས བསྐྱལ ཚེ ། ཁོས ལྐོག ཏུ ཟས བཤོས རྗེས ། ཉལ་ཁྲི འི སྟེང དུ གཉིད བརྫུ བཏབ ནས བསྡད །  ། རྒྱ་སེ གཞོན་ནུ་མ སླར་ཡང ཁོ འི གཟིམ་ཆུང གི ནང་དུ ཡོང ནས ། "བརྩེ་བ འི ཁྱོ་བོ ལགས ། ང་ཚོ སྔོན་མ ནང་བཞིན བདེ་སྐྱིད དང་ལྡན་པ ཡོང་ཆེད ། གུས་མོ ས སྲོག་ཉེན ལ མ་འཛེམ་པ ར ཁྱེད ལོ་བདུན བཙལ་བ ཡིན ། ད་ཆ ཁྱེད་ཀྱི ས གུས་མོ དང ཕྲུ་གུ བསྐྱུར ཕོད་པ འདུག གམ "ཞེས སེམས་སྡུག དང སྐྱོ་ཤས ཆེ་བ འི སྙིང་གཏམ ལྷུག་གླེང བྱེད འགོ སླར་ཡང ཚུགས ། རྒྱལ་སྲས ཀྱིས སྙིང དང འདྲ་བ འི ཆུང་མ འི སྐད ངོ་ཆོད་པ དང  ། ཁོ འི ཆེད་དུ བུ་མོ ས མི་ཡུལ གྱི སྡུག་པོ མཐའ་དག མྱང ལུགས ཐོས དུས ། མིག་ཆུ བཞུར བཞིན ཧོབ སྟེ ཡར་ལངས བུ་མོ ར དམ་པོ ར འཐམས ཏེ ། "ཁྱེད་ཀྱི ས སྡུག་པོ མྱངས འདུག སྙིང་ཉེ་ལགས ། ཁྱེད་ཀྱི བརྩེ་དུངས ཀྱིས ང འཇིགས་རུང རྨི་ལམ ངན་པ འི ནང་ནས གཉིད་སད་པ མཛད་པ རེད ཨང  ། དཀོན་མཆོག གིས ང་ཚོ ར བྱིན གྱིས རློབས ཤིག སླད་ནས ང་ཚོ ཡང་བསྐྱར ཁ མི འབྲལ ལོ "ཞེས བཤད ། ད བྱས དུས བསམ་ངན ཅན གྱི ལྷ་ཅིག དེས རྒྱལ་སྲས ལ མཐུ་ངན བཏབ ནས ཆུང་མ དང ཕྲུ་གུ གཉིས གཏིང བརྗེད འགྲོ རུ འཇུག དགོས བསམས་པ རེད །  ། ཁོ་གཉིས ཀྱིས རང་ཉིད་ཀྱི མཁར་གྲོང ལ ལོག རྒྱུའི སེམས་ཐག བཅད ནས ། མཚན མུན གྱི འགེབས བསྲུངས འོག ལྐོག ཏུ ཕོ་བྲང དེ་ནས བྲོས ཕྱིན་པ དང  ། ལམ་བར ཁོ་གཉིས ཀྱིས ཕན་ཚུན རོགས་རམ དང་སེམས ཁུར བྱེད་བཞིན མྱུར་བ ར ཁྱིམ ལ སླེབས ། ཁོ་གཉིས ཀྱི སྙིང ནས བརྩེ་བ འི བུ་ཆུང དེ མཐོང་བ དང  ། དེ་དུས བུ་ཆུང དེ དཔའ་ཉམས ལྡན ལ གྲུང་ཤ དོད ཅིང  ། ངོ་མདངས གསལ་བ འི སྟག་ཤར གཞོན་ནུ ཞིག ཏུ འཚར་ལོངས བྱུང ཡོད་པ རེད ། ཁོ་ཚོ མཐའ་མར བདུད ཀྱི ཆོ་འཕྲུལ སྣ་ཚོགས ལས རྣམ་པར བརྒྱལ ཏེ ། བདེ་སྐྱིད ཕུན་སུམ་ཚོགས་པ འི འཚོ་བ ར རོལ རྒྱུ བྱུང་བ དང  ། དེ་ནས་བཟུང ཁོ་ཚོ ཁྱིམ་མི ལྷན་རྒྱས ཁ གཏན་ནས བྲལ མེད་པ རེད ། །། ། 