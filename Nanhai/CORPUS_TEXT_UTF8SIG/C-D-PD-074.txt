 ༄༅ ། །རྒྱལ་སྲས ཙན་དན བུ འི གཏམ་རྒྱུད ། གནའ་སྔ་མོ ཞིག ལ ། ས་ཆ ཞིག ན ཁྱིམ་ཚང ཕྱུག་པོ ཞིག ཡོད ལ ། ཁྱིམ་ཚང དེའི བཟའ་ཟླ གཉིས་ཀ ར བུ་མོ གཅིག དང བུ གཅིག ཡོད ཅིང༌  ། བཟའ་ཚང བཞི་བོ སྐྱིད་པོ བདེ་མོ ར འཚོ་བ རོལ བཞིན ཡོད ། དུས ནམ་ཞིག གི ཚེ ། ཁྱིམ་ཚང དེའི བདག་མོ ལ ནད དྲག་པོ ཞིག བྱུང ན ས ཅི་བྱས ཀྱང མ་ཕན ། ཚེ ལས འདས ཁ ར ། བདག་མོ ས རང་གི སྐྱེས་པ ལ ང ཤི རྗེས ཁྱོད་རང ལོ་གཅིག གི རིང ལ ། གསེར ཆེན རི ལ མ འགོ ། གསེར་མོ་ནག ལ་མ བལྟ ཞེས བཤད་ནས རང་གི ལོ་ན ཕྲ་བ འི བྱིས་པ གཉིས་ཀ ར འབྲལ མི་ཕོད་པ ར སྐྱོ་བ འི མིག གིས ཅེ་རེ ལྟ བཞིན ཚེ ལས འདས སོང༌  ། གསེར ཆེན རི དང གསེར་མོ་ནགས ནི ས དེའི རི དང ནགས ཆེན་པོ གཉིས རེད ། བདག་མོ ཚེ ལས འདས རྗེས ། སྐྱེས་པ ས ཆུང་མ ས བཤད་པ ལྟར དུས་ཡུན རིང་པོ ཞིག ལ གསེར ཆེན རི ལ་མ འགོས ཤིང༌  ། གསེར་མོ་ནག ལ་མ བལྟས ། ཟླ་བ བརྒྱད དགུ ཞིག འགོར རྗེས ། ཉིན་ཞིག ལ ། སྐྱེས་པ ར རང་དབང་མེད་པ ར སུན་སྣང ཞིག སྐྱེས་པ དང དེ་མིན ཆུང་མ འདས ཁ ར ཁོ ལ གསེར ཆེན རི ལ་མ འགོ ། གསེར་མོ་ནག ལ་མ བལྟ ཟེར དོན ཅི ཡིན་པ ར མཚར་སྣང ཞིག སྐྱེས ནས ། རང་དབང་མེད་པ ར གསེར ཆེན རི ལ འགོས ནས མར གསེར་མོ་ནག ལ བལྟས་པ ན ། ཨ་ལ ། ཡ་མཚན ། གསེར་མོ་ནག ན སྔར མཐོང མ་མྱོང་བ འི རས་གུར ལྟ་ན་སྡུག་པ སྟེང ན འཇའ་ཚོན སྣ ལྔ ས གུར ཕུབ་པ ཞིག ཡོད ཅིང༌  ། རས་གུར གྱི མདུན ན བུ་མོ མཛེས་མ ཞིག་གིས སྐྲ སླས བཞིན་པ མཐོང༌ །དེས ཁོ འི ཡིད་དབང རབ་ཏུ་བཀུག ནས དེ་མ་ཐག གསེར་མོ་ནག ལ སོང སྟེ ། བུ་མོ མཛེས་མ དེ་རང གི ཆུང་མ ར བླངས ། དེ་ནས་བཟུང༌  ། མ མེད ཀྱི བྱིས་པ དེ་གཉིས ཀ འི སྐྱིད ཀྱི ཉི་མ ནུབ སོང༌  ། མ་གཡར དེས ཕ འི ཕག ནས ཁོ་གཉིས ཀར སྡུག སྣ དགུ བཏང༌  ། ཉིན་ཞིག ལ ། མ་གཡར གྱིས ལྕགས ཀྱི མཆུ་ཏོ རིང་མོ ཞིག བསྲིངས ནས ནུ་བོ འི ཁྲག་འཇིབ བཞིན་པ ཨ་ཆེ ཡིས མཐོང ན ས ཨ་ཕ ར བཤད ཀྱང ཨ་ཕ ས ཡིད་མི་ཆེས་པ ར ཁོ་མོ ར སྡིགས་མོ བྱས ། ཨ་ཆེ འུ་ཐུག ནས མ་གཡར ཕྱི་རུ སོང་བ འི གོ་སྐབས ཤིག དང བསྟུན ནས ནུ་བོ ཁྲིད དེ་ཕྱིར བྲོས སོང༌  ། ཨ་ཆེ ཡིས རང་གི མིང་ཆུང ཁྲིད དེ་རང ཡུལ དང རིང དུ བྲལ ཞིང༌  ། སློང་མོ བྱེད ཀྱིན གང་སར འཁྱམས ། ཉིན ནས ཉིན ལ སོང༌ །ཟླ ནས ཟླ ལ སོང༌  ། སོང སོང མཐར བཀྲེས་ལྟོགས ཀྱིས མནར་བ འི ཁ ར ཐང་ཆད་དྲགས ། ཉིན་ཞིག ལ ཁོ་གཉིས ནགས་འདབས ཤིག ལ བསླེབས ནས དྲོད འཇམ ཉི་མ འཛུམ་དམུལ་ལེ ར དགུང ན ས ཤར དུས མིང་ཆུང དྲན་མེད དུ བརྒྱལ སོང༌  ། ཨ་ཆེ ཡིས མིང ཆུང ཙན་དན གྱི སྡོང རྒན ཁོག་སྟོང ཞིག གི ནང་དུ བཞག ལོ་འདབ དང ཡལ་ག མང་པོ ས ཁ བཅད དེ སློང་མོ ལ ཕྱིན ། ཁོ་མོ ས རང་གི མིང་ཆུང ལ སེམས འཁྲེང བཞིན ཐག ཉེ འི སྡེ་བ ནས སློང་མོ རེ བྱས ཏེ རང་གི ས ཁམ གང་ཡང ཟ་མ ཕོད་པ ར མྱུར་མ་མྱུར་དུ ཕྱིར རང་གི མིང ཆུང ལ ཁྱེར འོངས དུས ། མིང ཆུང གི གྲིབ་མ ཙམ ཡང མཐོང་རྒྱུ མ་བྱུང༌  ། མ་གཞི ར ། ས དེའི རྒྱལ་པོ ར སྲས མེད་པ ལ ། གླང་པོ་ཆེ ས རྡོ་རྗེ བཏེགས ནས སུ ལ གཏད ན དེ་ཉིད རྒྱལ་སྲས ལ འོས་པ འི ལུང་བསྟན ཐོབ ཕྱིར ། ཉིན དེ ར གླང་པོ་ཆེ ལ རྡོ་རྗེ བཏགས ཏེ རྒྱལ་པོ དང བློན་པོ མང་པོ ས བསྐོར ནས རྒྱལ་སྲས འཚོལ་བ ར ཕྱིན ། གླང་པོ་ཆེ ཡིས རྡོ་རྗེ བཏེགས ནས ནགས་འདབས དེ ར འོངས ཤིང༌  ། མིང་ཆུང ཡོད་ས འི ཙན་དན གྱི སྡོང་བོ འི མདུན ནས གོམ མཚམས་བཞག སྟེ བགྲོད མ་འདོད ། རྒྱལ་བློན གྱིས གླང་པོ་ཆེ ཙན་དན སྡོང་བོ འི མདུན ནས འགྲོ་མི འདོད་པ ཅི ཡིན སྙམ ནས ཞིབ ཏུ བརྟགས་པ ན ། ཡལ་འདབ སྤུངས་པ འི ཙན་དན སྡོང་བོ འི ཁོག་སྟོང ནང་དུ ཡིད དུ འོང་པ འི བུ་ཆུང ཞིག ཡོད་པ མཐོང༌  ། ཐམས་ཅད དགའ་དྲགས འདི་ནི རྒྱལ་པོའི བསོད་ནམས ཀྱི སྟོབས དང དཀོན་མཆོག་གསུམ་པོ འི བྱིན་རླབས ཀྱི མཐུ ས གནང་བ འི རྒྱལ་སྲས རེད སྙམ ། མིང ལ འང རྒྱལ་སྲས ཙན་དན བུ ཞེས བཏགས ཏེ བཀྲ་ཤིས་རྟགས་བརྒྱད ཀྱི མཚན་མ ས ལེགས པར བརྒྱན་པ འི གླང་ཆེན ལ བསྐྱོན ནས རྒྱལ་པོའི་ཕོ་བྲང དུ ཁྲིད སོང༌  ། ཨ་ཆེ ཡིས རང་གི མིང ཆུང གཅན་གཟན གྱིས ཟོས སོང སྙམ ནས སེམས སྡུག་དྲགས་པོ ས ངུས ནས མིང་ཆུང གི མིང འབོད ཀྱིན ཕྱོགས་ཕྱོགས སུ སྨྱོ་རྒྱུག བྱས་ནས བཙལ ། དེ་ནས ལོ་བཅུ འདས་སོང༌  ། ཨ་ཆེ གང་སར སློང་མོ ར ཕྱིན ནས ཉིན དེ ར སླར་ཡང མིང ཆུང བོར ས འི ས དེ ར བསླེབས འོངས ། ས དེའི རྒྱལ་པོ ས རང་གི རྒྱལ་སྲས ཙན་དན བུ ཕོ་ལོ བཅོ་ལྔ ར སོན་པ དང རྒྱལ་སྲིད ལ འགོད་པ འི ཆོ་ག གཟབ་རྒྱས ཆེ་བ བསྡུས ནས བློན་འབངས ཀུན ལ སྟོན་མོ བཤམས ཤིང༌  ། རྒྱལ་སྲས ཀྱིས ཉིན་རེ རེ ར རྟ་མཆོག ལ བཅིབས ནས འབངས་མི ར སྦྱིན་པ གཏོང གིན འདུག་པ ཨ་ཆེ ཡིས རྒྱང ནས མཐོང ཞིང༌  ། རང་གི མིང ཆུང ཡིན་པ ཤེས ནས དགའ་དྲགས མིང་སྲིང གཉིས ཆུང་དུས མཚན་མོ གཉིད ཁ ར ཨ་མ ས རྒྱུན་དུ ལེན་པ དང རྗེས་སུ ཁོ་མོ ས མིང ཆུང གཉིད ཁ ར རྟག་པ ར བླངས་པ འི གླུ་ཆུང སྟེ ། གཅེས་ཕྲུག ལོ་ལོ གཉིད ཅིག ལོག གཉིད ཅིག ལོག དང རྟ ཞིག སྟེར ། རྟ གཞི ར སྒ གཞི བསྟོད ལ སྟེར ། གནམ གྱི སྐར་མ འཛིན་ན སྟེར ། ས་ཁ འི མེ་ཏོག འབལ ལ སྟེར ། གཅེས་ཕྲུག ལོ་ལོ གཉིད ཅིག ལོག ཅེས་པ བླངས ། མིང་ཆུང གིས ཐོས ནས ། ཨ་ལ ། འདི་ནི ཅི་འདྲ འི གོ་མྱོང ཞིག རེད ཨང སྙམ ། དེ་མ་ཐག ཁོས ཨ་མ དང ཨ་ཆེ གཉིས ཏུར་རེ ར དྲན ནས གླུ་སྐད ལ བསྙེགས ནས ཨ་ཆེ འི གམ དུ འོངས ཤིང༌  ། ངོ་ཤེས ནས ཨ་ཆེ ཨ་ཆེ ཟེར བཞིན མིང་སྲིང ཕན་ཚུན འཐམ ནས ངུས ། དེ་ནས རྒྱལ་སྲས ཀྱིས རང་གི ཨ་ཆེ ཕོ་བྲང དུ ཁྲིད སོང༌  ། ཉིན འག འི རྗེས་སུ ། མིང་སྲིང གཉིས ག རང་ཡུལ དུ ཨ་ཕ ལ སྐོར རྒྱག ཏུ ཕྱིན་པ ན ། ཨ་ཕ ནི བདུད་མོ ས ཁྲག འཇིབ འཇིབ མཐར ཤ་ཟད དེ རུས་པ ར ཐུག་ན ས ཀེང་རུས གསོན་པོ ཞིག དང མཚུངས ། མིང་སྲིང གཉིས སླེབ དུས བདུད་མོ ཕྱི་རུ སོང་ན ས མེད་པ དང༌  ། ཨ་ཕ ས ཤི མ གསོན གྱིས ཁྱིམ ན བུད་ཤིང གསིལ བཞིན མཆིས ། མིང་སྲིང གཉིས མཐོང་བ ས ཨ་ཕ ཤིན་ཏུ དགའ ། ཡིན་ཡང བདུད་མོ ས རང་གི བུ བུ་མོ ར གནོད་པ ར སྐྲག ནས ཨ་ཕ ན་རེ ། ད ཨ་ཕ ང ནི དབུགས རྟ་རྔ འདྲ་བོ མ ཆད ཙམ ཡིན་པ ས སེམས འཁྲེང མི་དགོས ། འདི ཡང ང ཡིས ཁྱོད གཉིས ཀྱི ཨ་མ འི ཁ་ཆེམས མ བརྩིས་པ འི གནད་སྨིན རེད ། རང་གི གཅེས་ཕྲུག གཉིས་ཀ མཐོང་བ ས ང འི ཡིད་ཚིམ་པ ཡིན ། རེམ ། རེམ ། བདུད་མོ ཐོན ལ ཡོད ། ཁྱོད གཉིས མྱུར དུ ཕྱིར སོང ཟེར་ནས བསམ དབང འདུག དབང་མེད པར བྱིས་པ གཉིས སྒོར དེད ། དེ་ནས མིང་ཆུང ན་རེ ། དེ་རིང འུ གཉིས ལ ཐབས་མེད ། ཕྱིར སོང་ན ས བདུད་མོ འདུལ་བ འི ཐབས ལེགས་པོ འཐེན རྗེས ཕ་རྒན སྐྱོབ ཏུ འོང ཟེར་ནས ། སྒོ་ཁ ར ཁབ གསུམ འཛེར རྗེས ཨ་ཆེ ཁྲིད དེ་ཕྱིར ཕོ་བྲང དུ ལོག སོང༌  ། ཉིན བདུན གྱི རྗེས་སུ ། མིང་ཆུང གིས གསེར གྱི དཀར་ཡོལ གསུམ གྱི ནང འོ་མ བླུགས་པ དང དངུལ གྱི དཀར་ཡོལ གསུམ གྱི ནང ཁྲག བླུགས ནས ཨ་ཆེ ལ ། གལ་ཏེ དངུལ གྱི དཀར་ཡོལ ནང གི ཁྲག གསེར གྱི དཀར་ཡོལ ནང གི འོ་མ ར འདྲེས་པ དང དཀར་ཡོལ གཉིས ལ འདྲེས ཚར ནས གསེར གྱི དཀར་ཡོལ ཐ་མ འི ནང འདྲེས མགོ་བརྩམས དུས ཁྱོད ཀྱི ས ང ཡི སེང་ཁྱི སྟག་ཁྱི གཉིས་ཀ ང འི ས ར ཐོངས ཞེས བཅོལ་གདམས བྱས་རྗེས ལྕགས ཀྱི འཛེར མ ཐོ གསུམ་ཅན ཞིག དང ལྕགས ཀྱི སྟ་རེ ཞིག བཟུང ནས ཨ་ཕ སྐྱོབ ཏུ ཕྱིན སོང༌  ། མིང ཆུང ཨ་ཕ ཚང གི སྒོ་ཁ ར སླེབ་པ ན ། ཐེངས སྔོན་མ ར ཁོས སྒོ་ཁ ར མཛེར་བ འི ཁབ གསུམ་པོ དེ ལྕགས ཀྱི སྡོང་བོ ཆེན་པོ གསུམ དུ གྱུར འདུག ཁོ་རང ལྕགས ཀྱི སྡོང་བོ དེའི སྟེང འགོས ནས བསྡད ། ས་རུབ ཁ ར རླུང་ནག འཚུབ་མ ཞིག དང མཉམ་དུ བདུད་མོ ཕྱི ནས ཕྱིར་ལོག འོངས ། ལྕགས ཀྱི སྡོང་བོ སྟེང གི མིང་ཆུང མཐོང མ་ཐག ཁ ནས ཞེ་སྡང གི མེ་ལྕེ འབར བཞིན ། སྣ ནས དུག གི རླངས་པ འཕྱུར བཞིན ང ལ དགོས་དགོས ཁྱོད་རང དགོས ཟེར་ནས ལྕགས ཀྱི སྡོང་བོ འཆས ། ལྕགས ཀྱི སྡོང་བོ དང་པོ འཆས ནས ཆད ལ་ཉེ དུས མིང་ཆུང ལྕགས ཀྱི སྡོང་པོ གཉིས་པ འི སྟེང ལྡིང༌  ། བདུད་མོ ས ཡང ལྕགས ཀྱི སྡོང་བོ གཉིས་པ འཆས ནས ཆད ལ་ཉེ དུས མིང ཆུང ལྕགས ཀྱི སྡོང་བོ གསུམ་པ འི སྟེང མཆོངས ། བདུད་མོ ས ཡང ལྕགས ཀྱི སྡོང་བོ གསུམ་པ འཆའ མགོ་བརྩམས ། རང་གི མིང ཆུང སོང་བ ནས བཟུང ཨ་ཆེ ཡིས མིག ཀྱང མི རྡེབ་པ ར འོ་མ དང ཁྲག བླུགས་པ འི གསེར་དངུལ གྱི དཀར་ཡོལ ནང བལྟས ནས བསྡད ། ཡུན་རིང འགོར རྗེས དངུལ གྱི དཀར་ཡོལ ནང གི ཁྲག གསེར གྱི དཀར་ཡོལ ནང གི འོ་མ ར འདྲེས མགོ་བརྩམས ཤིང༌  ། དཀར་ཡོལ གཉིས ལ འདྲེས ནས གསེར གྱི དཀར་ཡོལ ཐ་མ ར འདྲེས དུས ཁོ་མོ ས སེང་ཁྱི སྟག་ཁྱི གཉིས་ཀ འི སྐེ་ཐག གྲོལ ནས འགྲན་ཟླ བྲལ་བ འི སེང་ཁྱི སྟག་ཁྱི ལགས ། སེང་གེ དཀར་མོ གངས ལ འགྱིང་བ འི སྤོབས་པ དང རྒྱ་སྟག དམར་པོ ནགས ལ མཆོངས་པ འི དཔའ་རྩལ ངོམ་པ འི དུས ལ བབས གདའ ། རང་གི་བདག་པོ འི གྲོགས ལ རྒྱུག རན ། དཔའ ཞིག ཡོད་ན བཀོལ རན རེད ། རྩལ ཞིག ཡོད་ན སྟོན རན རེད ཟེར་ནས བཏང སོང༌  ། བདུད་མོ ས ལྕགས ཀྱི སྡོང་པོ གསུམ་པ འང འཆོས ནས ཆད་ལ ཆད་ལ ཡོད དུས སེང་ཁྱི སྟག་ཁྱི གཉིས་ཀ སྐོ ཁ ར བསླེབས བྱུང༌  ། རང་གི་བདག་པོ ཉེན་ཁ ར ཐུག་པ མཐོང ན ས སེང་ཁྱི སྟག་ཁྱི གཉིས་ཀ ས བདུད་མོ འི སྐྱི་གཡའ་བ ར བྱེད་པ འི ངར་སྐད ཅིག སྒྲོག གིན སྲོག ལ མ་འཛེམས པར བདུད་མོ འི སྟེང མཆོངས སོང༌  ། བདུད་མོ ས ལྕགས ཀྱི སྡོང་བོ གསུམ་པོ འཆོས ནས ཤིན་ཏུ ཐང་ཆད ཡོད་པ འི ཁ ར གློ་བུར དུ སེང ཁྱི སྟག ཁྱི གཉིས་ཀ འི ངར་སྐད ཐོས ནས བླ་འཁྱམས་པ ལྟ་བུ འི དངངས་སྐྲག ཅིག སྐྱེས ། ཁོ་མོ ཁ་ཕྱི ར འཁོར ནས སེང་ཁྱི སྟག་ཁྱི གཉིས་ཀ ར འགྲན་ཡ བྱེད་པ འི དུས་དེ ར མིང་ཆུང སྡོང མགོ ནས མར འོངས ཏེ ལྕགས ཀྱི སྟ་རེ ས ལྕགས ཀྱི མཛེར མ ཐོ གསུམ་ཅན དེ བདུད་མོ འི ཀླད་པ འི གཙུག ལ གདབ་པ ས ། བདུད་མོ དེས སྙིང ཆེན གྱིས ཐོས ན སྐྱི་གཡའ་བ དང སྙིང་ཆུང གིས ཐོས ན སྙིང་ག ས་པ འི ངུ རྒྱངས ཤིག བྱས་རྗེས ཁ ནང སྣ ནང ནས ཁྲག བཞུར བཞིན ཤི སོང༌  ། མིང ཆུང གིས རང་གི ཨ་ཕ ཕོ་བྲང དུ ཁུར ནས བདག་སྐྱོང གང བཟང བྱས་པ དང བློན་ཆེན དག ལ བཀའ་ཕབ ནས གསེར་ཆེན་སྒང ནས རྒྱལ་ཁམས བདེ ལ འགོད་པ དང འབངས་མི སྐྱིད ལ འགོད་པ འི མཆོད་རྟེན དཀར་པོ བཞེངས་པ དང༌  ། བདུད་མོ འི རོ ལ སྤྱི་གཙུག གི མཛེར མ་མ བལ་བ འི སྟེང ད་དུང སྙིང་ཁ དང རྐང་ལག བཞི་བོ ར ལྕགས ཀྱི མཛེར མ རེ་རེ གདབ ནས གསེར་མོ་ནགས ནས སྦས ཤིང སྟེང དུ གདོན་འདྲེ འི ཁ གནོན གྱི མཆོད་རྟེན ནག་པོ ཞིག བཞེངས་པ རེད ། དེ་ནས མིང ཆུང གིས རྒྱལ་ཁམས ཆོས་བཞིན སྐྱོང ཞིང འཁོར་འབངས བྱམས ཀྱིས བསྐྱངས ནས ཨ་ཕ དང ཨ་ཆེ དང མཉམ་དུ འཚོ་བ སྐྱིད་པོ ར རོལ་བ མ་ཟད ། ས དེའི འབངས ལ འང དེ་ནས་བཟུང གདོན་འདྲེ འི གནོད་པ མེད་པ ར གྱུར ། གྲོགས་པོ ཆུང་ཆུང ཚོ ། ང ཆུང་དུས ང འི ཨ་མ ས ཀྱང མཚན་མོ རེ་རེ ར ང ལ གནའ་སྒྲུང བཤད་པ དང ལག་པ ས ང ཡི ལུས ལ ཡང་མོ ར རྡུང བཞིན གཅེས་ཕྲུག ལོ་ལོ གཉིད ཅིག ལོག གཉིད ཅིག ལོག དང རྟ་གཅིག སྟེར ཟེར་ནས རྨི་ལམ གྱི ཞིང་ཁམས སུ བསྐྱལ་བ ཡིན ། རྣམ་པ དེ་ནི ཁ་སང བྱུང་བ ཇི་བཞིན གསལ་ལེར ང ཡི དྲན་པ འི ངོས སུ ནམ་ཡང ཡལ དཀའ ལ ། རྣམ་པ དེ ཡིད་ལ ཤར ཐེངས་རེ ར ང ལ རྟག་པ ར རང་དབང་མེད་པ ར མིག་ཆུ ལྷུང འོངས ། མི་ཚེ ཧྲིལ་པོ འི ཁྲོད ། དོན་དག མང་པོ ཞིག སྔ་ཕྱི དབྱེ ནས བསྒྲུབ ཆོག ཅིང༌  ། དོན་དག མང་པོ ཞིག དེ་རིང བསྒྲུབ མ་ཐུབ ཚེ སང་ཉིན བསྒྲུབ ཆོག ཡིན་ཡང༌  ། དོན་དག མང་པོ ཞིག ནི དེ་རིང ནས སང་ཉིན དང ད་ལོ ནས སང་ལོ ར འགོར་འགྱངས བྱེད ལོང མེད ། ཕ་མ ར གཅེས བཀུར་བྱ རྒྱུ ནི སྐད་ཅིག ཙམ ལ འང བསྒུགས མི་རུང་བ འི བྱ་བ གལ་ཆེན ཡིན ། ལོ་ན ཆུང་བ འི བསམ མེད དུ ས སུ དྲིན་ཆེན ཨ་མ འི དྲིན་ལན མ་ཤེས་པ ར རྟག་པ ར ཚིག་ལོག བརྒྱབ ཅིང སེམས ཁ དཀྲུག ད་ལྟ ཆེ ར སྐྱེས ནས ཨ་མ འི དྲིན་ལན ཤེས དུས དྲིན་ཆེན ཨ་མ བོས རུང གང ན ཡོད ། དེ་བས ། བྱིས་པ ཚོ ། ཨ་མ འི སེམས ཁ མ དཀྲུག ཅིག མི་ཚེ ལ ཕྱིར་ལྡོག མེད དོ ། །