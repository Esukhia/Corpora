མིག ཡ་མཚན་ཅན ། གནའ་སྔ་མོ བུད་མེད ཅིག ལ བུ་མོ གསུམ སྐྱེས་པ དེ་དག ཁྱད ཧ་ཅང མཚར་པོ ཡོད་པ སྟེ ། བུ་མོ རྒན་ཤོས དེ ལ མིག གཅིག ལས མེད་པ དེ དཔྲལ་བ འི དཀྱིལ དུ སྐྱེས ཡོད་པ ས ། དེ ལ མིག་གཅིག་མ ཞེས འབོད་པ དང  ། བུ་མོ འབྲིང་མ དེ ལ མི ཀུན དང འདྲ་བ ར མིག གཉིས ཡོད་པ ས དེ ལ མིག་གཉིས་མ ཞེས འབོད ཅིང  ། བུ་མོ ཆུང་ཤོས དེ ལ མི ཀུན དང འདྲ་བ འི མིག གཉིས ཡོད་པ འི ཐོག དཔྲལ་བ འི དཀྱིལ དུ ད་དུང མིག གཅིག ཡོད་པ ས དེ ལ མིག་གསུམ་མ ཞེས འབོད ཀྱི ཡོད་པ རེད ། བུ་མོ འབྲིང་མ དེ མི ཀུན དང འདྲ་བ ར བརྟེན ། བུ་མོ འི ཨ་མ དང ། གཅེན་མོ ། གཅུང་མོ ཚང་མ ས བུ་མོ ར དགའ་པོ མི་བྱེད་པ ར ། ཁོ་ཚོ ས བུ་མོ ར ཁྱོད ལ མི ཀུན དང འདྲ་བ འི མིག གཉིས ཡོད་པ ས ། ཁྱོད ང་ཚོ འི ཁྱིམ གྱི མི གཏན ནས མ་རེད ཅེས རྟག་པར ཟུར་ཟ བྱེད ཅིང  ། དེ་ནས་བཟུང སྟེ ཁོ་ཚོ ས བུ་མོ མིག་གཉིས་མ དེ གཡོག་མོ ནང་བཞིན དུ བཀོལ་སྤྱོད བྱེད་པ དང  ། བུ་མོ ར གོས སུ ཁོ་ཚོ ས མ་རལ གྱི བར དུ གྱོན ནས གྱོན མི་ལོ བར གྱུར་པ འི གོས དག གྱོན དུ འཇུག ཅིང  ། ཟས སུ ཁོ་ཚོ འི ཟ ལྷག འཐུང ལྷག ཁོ་ན ཟ འཐུང བྱེད དུ འཇུག་པ མ་ཟད ། ཁོ་ཚོ ས ངན་ཇུས སྣ་ཚོགས བཤམས ཏེ བུ་མོ ར མནར་གཅོད གཏོང གི ཡོད་པ རེད ། བུ་མོ མིག་གཅིག་མ དང མིག་གསུམ་མ ས བུ་མོ མིག་གཉིས་མ ཟས རྒྱགས་ཚད ཟ རུ མི་འཇུག་པ འི ཁ ར ། བུ་མོ དེ གྲོད་ཁོག སྟོང་པ ར ཐག ཤིན་ཏུ རིང་བ འི ས ར ལུག འཚོ་བ ར གཏོང གི ཡོད་པ རེད ། ཉིན་ཞིག བུ་མོ མིག་གཉིས་མ སྤང གི སྟེང དུ བསྡད ནས སེམས ཤིན་ཏུ སྐྱོ་བ འི མིག་ཆུ ཆུ་མིག གི ཆུ བརྡོལ་བ བཞིན དུ ཤོར་བ རེད ། སྐབས་དེ ར གློ་བུར བུ་མོ ཡ་ང རྒྱུ ཁྱོད སེམས་པ འདི་ལྟར སྐྱོ དགོས་དོན ཡང་སྙིང ག་རེ བྱས སོང ངམ ཞེས འདྲི་མཁན ཞིག ཡོད་པ བུ་མོ ས ཐོས ནས ། དལ་བུ ར མགོ ཡར བཏེགས་པ ས འཁྲིས་ན བུད་མེད དར་མ ཞིག ལངས ནས བསྡད ཡོད་པ མཐོང ལ ། བུད་མེད དེ ནི མོ མ སེམས་བཟང་ཅན ཞིག རེད ། བུ་མོ ཡ་ང རྒྱུ དེ ས གུས་མོ སེམས་པ སྐྱོ ནས ངུ མི་ཤོར་བ ག་ལ སྲིད ། གུས་མོ འི ཁྱིམ་མི ཚང་མ འི མིག ཁྱད་མཚར་པོ རྐྱང ཡོད ཀྱང  ། གུས་མོ གཅིག་པུ ར མི ཀུན དང དབྱེར་མེད ཀྱི མིག གཉིས ཡོད་པ འི རྐྱེན གྱིས གུས་མོ འི ཨ་མ དང ། གཅེན་མོ ། གཅུང་མོ ཚང་མ ས གུས་མོ ར དགའ་པོ མི་བྱེད ཅིང ། ཁོ་ཚོ ས གུས་མོ གཡོག་མོ ར བརྩིས ནས བཀོལ་སྤྱོད བྱེད ། རྣམ་ཀུན ནས གུས་མོ ར གོས སུ རལ ནས གྱོན་ཐབས མེད་པ དེ་ཚོ འཕངས ཡོང་བ དང ། ཟས སུ ཕག་པ ར སྟེར བྱེད ཀྱི ཟ ལྷག འཐུང ལྷག ཁོ་ན སྟེར གྱི འདུག དེ་རིང ཡང ཁོ་ཚོ ས གུས་མོ ར ཟ ལྷག འཐུང ལྷག ཕྲན་བུ་ཙམ ལས མ་སྟེར་བ ས ། ད་ཆ གུས་མོ ལྟོགས ནས ཤི གྲབས བྱེད ཀྱི འདུག ཅེས ལན བཏབ །  ། བུད་མེད དེ ས ང འི ཕྲུ་གུ ཡ་ང རྒྱུ ཁྱོད མ་ངུ དང  ། ངུ ས ནས ཕན་ཐོག་མེད ། དེ་བས ང ས ཁྱོད ལ ཐབས ཤིག བསྟན ཆོག་པ དེ ས ཁྱོད ལ དུས རྟག ཏུ ཟས ཞིམ་པོ ཟ་རྒྱུ ཡོང་བ བྱེད ཐུབ ཀྱི རེད ། ཁྱོད ག་དུས ལྟོགས རུང ཁྱོད ཀྱིས ལུ་གུ་ཁྱུ དེ ར ། བརྩེ་བ འི ལུ་གུ ཆུང་ཆུང་ཚོ ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། བདག གི གྲོད་ཁོག ལྟོགས བྱུང་བ ས ། མགྱོགས་པོ ཞལ་ཟས གྲ་སྒྲིག མཛོད ། ཅེས ཤོད དང  ། ཁྱོད ཀྱི མདུན དུ ལྕོག་རས དཀར ཞིང གཙང་བ ཞིག བཏིང་བ འི གསོལ་ལྕོག ཆུང་ཆུང ཞིག ཐོན་པ ར འགྱུར ལ ། དེ ཡི སྟེང དུ དྲི་མ ཞིམ་པ འི ཟས ཀྱིས བཀང ནས ཁྱོད མ་རྒྱགས ཀྱི བར དུ ཅི་འདོད ཟ རྒྱུ ཡོང གི རེད ། འོན་ཏེ ཁྱོད རྒྱགས རྗེས ངེས་པར དུ ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། མགྱོགས་པོ ཕ ལ ལོག་ཐད ཅིག ཅེས ཤོད དང  ། ཐམས་ཅད མངོན རྒྱུ མེད་པ ར གྱུར གྱི རེད ཅེས བུ་མོ དེ ར བཤད ཟིན མ་ཐག ཏུ བུད་མེད དེ ཡལ་བ རེད ། བུ་མོ མིག་གཉིས་མ འི ཡིད ལ ང ས ལམ་སེང ཐབས དེ སྤྱད ནས ། ཁོང གིས ང ལ མགོ་སྐོར བཏང ཡོད་མེད བལྟ འོ ། མ་གཞི ནས ང ད་ལྟ ལྟོ ཟ་སྙིང ཞེ་དྲག བྲོ གི འདུག སྙམ ནས ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། བདག གི གྲོད་ཁོག ལྟོགས བྱུང་བ ས ། མགྱོགས་པོ ཞལ་ཟས གྲ་སྒྲིག མཛོད ། ཅེས བཤད་པ རེད ། བུ་མོ ས དེ་སྐད བཤད མ་ཉིད ལ མདུན དུ དཀར་གཙང ལྕོག་རས བཏིང་བ འི གསོལ་ལྕོག ཆུང་ཆུང ཞིག ཐོན་པ དེ འི སྟེང དུ སྡེར་མ དང  ། ཟས་སྣོད འཐུང་ཆས ཁག ཅིག བཞག ཡོད ཅིང  ། དྲི་མ ཞིམ་པ འི ཟས དག ནི བརྔོས མ་ཐག་པ ལྟར སྣང ལ ། དྲི་ཞིམ ཕྱོགས་བཞི ར འཐུལ བཞིན ཡོད་པ རེད །  ། བུ་མོ མིག་གཉིས་མ ས ལམ་སེང མ་བཟས་པ ར ། སྔོན་ལ མགོན་པོ ར གསོལ་བ སྨོན་ལམ བཏབ ། འོན་ཏེ ཁོང གིས བྱམས་སྙིང་རྗེ འི མངའ་བདག མགོན མཆོག ལ ། ཡིད བསམ་པ དག་པ ས གསོལ་བ འདེབས ། ཨ མོན ། ཞེས་པ འི སྨོན་ཚིག སྟབས བདེ་ཤོས ཚིག གཅིག་པུ འདི ཁོ་ན ལས ཤེས ཀྱི མེད་པ དང  ། སྨོན་ལམ བཏབ ཟིན རྗེས མགོ དགྱེ་ཙམ ཡང མ་བྱས་པ ར ཞིམ་ཟས དེ་ཚོ བཟས ཤིང  ། རྒྱགས ཏེ ཟ གཏན ནས མི་ཐུབ་པ བྱེད་དུས ། གཞི་ནས བུད་མེད དེ ས ཇི་སྐད བཤད་པ དེ་བཞིན དུ ། ཁོང གིས སྐད ཆེན་པོ ས ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། མགྱོགས་པོ ཕ ལ ལོག ཐད ཅིག ཅེས བཤད་པ རེད ། སྐད་ཅིག ཉིད དུ གསོལ་ལྕོག ཆུང་ཆུང དང གསོལ་ལྕོག གི སྟེང གི ཐམས་ཅད འཇའ ལྟར ཡལ་བ དང  ། བུ་མོ མིག་གཉིས་མ འི ཡིད ལ འདི་འདྲ འི འཚོ་བ དངོས་གནས སྐྱིད་པ ལ ཨང སྙམ ཞིང  ། སྤྲོ་བ རབ་ཏུ འཕེལ་བ རེད །  ། ཉི་མ ནུབ་རི ར བཞུད ཚེ བུ་མོ མིག་གཉིས་མ ས ལུག་ཁྱུ དེད ནས ཁྱིམ ལ ལོག་པ དང  ། ཁྱིམ གྱི སྒྲོག་ཙེ འི སྟེང གི ཕོར་པ ཆུང་ཆུང གི ནང གི འབྲས རྡོག་འབྲུ ཁ་ཤས དང ཚལ་ཁུ ཕྲན་བུ དེ ར ཁོང གིས བལྟ་ཙམ ལས མ་བཟས་པ ར ཕྱིན་པ རེད ། ཉིན་གཉིས་པ ར ནམ གསལ མ་ཐག ཏུ བུ་མོ མིག་གཉིས་མ ས སླར་ཡང ལུག་ཁྱུ དེད ནས ཕྱིན་པ དང  ། བུད་མེད དེ གསུམ གྱིས ཁོང ལ མེན་པ འོ ཆུང་ཆུང ཞིག སྟེར ཡང  ། བུ་མོ ས འགྲོ་དུས དེ ལ ལྟ་ཙམ ཡང མ་བྱས་པ རེད ། བུ་མོ མིག་གཅིག་མ དང མིག་གསུམ་མ ས དང་ཐོག བུ་མོ མིག་གཉིས་མ འི བྱེད་སྟངས དེ ལ དོ་སྣང མ་བྱུང ཡང  ། རྗེས སུ ཐེངས་གྲངས མང་པོ ཕྱིན་པ ས ཁོ གཉིས དོ་སྣང བྱུང སྟེ ། ཁོ གཉིས ཀྱིས ལྐོག ཏུ ཉིན་ཤས རིང མིག་གཉིས་མ སྡུག་ཅག དེ འི བྱེད་སྟངས ཁྱད་མཚར་པོ ཞིག འདུག ཕྱི ལ འགྲོ རིམ་བཞིན དུ མོ ས སྒྲོག་ཙེ འི སྟེང གི ཟས དེ་ཚོ ར བལྟ་ཙམ ཡང བྱེད ཀྱི མི་འདུག རྣམ་ཀུན མོ ལ ཅི་ཞིག སྟེར རུང ལྷག་མེད ཤུལ་མེད ཟ གི རེད ། མོ ས ཕྱི་རུ ཟས ཟ གི ཡོད་པ ཐག གིས ཆོད ཅེས བཤད་པ རེད ། གནས་ཚུལ ངོ་མ ཤེས་པ བྱེད ཆེད ། བུ་མོ མིག་གཅིག་མ ས བུ་མོ མིག་གཉིས་མ དང མཉམ དུ ལུག འཚོ་བ ར ཕྱིན ཏེ ། བུ་མོ ར ཡང་སྙིང ཟས སུ ས སྟེར གྱི ཡོད་པ ཤེས་པ བྱེད དགོས བསམས་པ རེད ། དེ ཉིན བུ་མོ མིག་གཉིས་མ ས ལུག འཚོ་བ ར འགྲོ་རྩིས བྱེད་དུས ། བུ་མོ མིག་གཅིག་མ རྒྱུགས ཡོང ནས དེ་རིང ང་ཡང ཁྱོད དང མཉམ དུ ལུག འཚོ་བ ར ཕྱིན ནས ། ཁྱོད ཀྱིས ཡང་སྙིང ལུག ལ རྩྭ རྒྱགས ཚད སྟེར གྱི ཡོད་མེད དང  ། ལུ་གུ ཆུང་ཆུང་ཚོ རྩྭ གསར མཐུག ཅིང རྙི་བ སྐྱེ་ས དེ་ཚོ ར སྐྱེལ གྱི ཡོད་མེད བལྟ དགོས ཡོད ཅེས བཤད ། བུ་མོ མིག་གཉིས་མ ས གཅེན་མོ འི བསམ་དོན སྔ་ས ནས ཤེས ཀྱང  ། ཅི་ཡང མ་བཤད་པ ར ལུ་གུ ཆུང་ཆུང དེ་དག སྔོ ཆུང རྩྭ ཡི གསེབ ཏུ དེད་པ དང  ། ཡུད་ཙམ སོང རྗེས བུ་མོ མིག་གཉིས་མ ས གཅེན་མོ མིག་གཅིག་མ ར ། གཅེན་མོ མིག་གཅིག་མ ལགས ། འདི རུ ཕེབས དང  ། ང་གཉིས མཉམ དུ སྡོད་དོ ། ང ས ཁྱེད ལ གླུ སྙན་པོ ཞིག འཕུལ་ན ག་འདྲ འདུག ཅེས བཤད ། མིག་གཅིག་མ ས དེ རུ ཕྱིན ཏེ བསྡད་པ དང  ། ཁོང ཕྱི ལ ཐག རིང་པོ ར འགྲོ མྱོང གཏན་ནས་མེད ལ ། ཉི་མ འི ཚ་བ ས དེ་འདྲ་སེ གདུང མྱོང གཏན ནས མེད་པ ར བརྟེན ། ད་ཆ གོམ་པ གང་ཡང སྤོ མི་ཐུབ ཅིང  ། བུ་མོ མིག་གཉིས་མ ས ། གཅེན་མོ མིག་གཅིག དང ལྡན ཁྱེད ། སྤྱན མིག གདངས ནས བཞུགས ཡོད དམ ། གཅེན་མོ མིག་གཅིག དང ལྡན ཁྱེད ། རྨི་ལམ དབྱིངས ལ འཚུད སོང ངམ ། ཞེས་པ འི གླུ འདི་འདྲ ཞིག བར་མཚམས མེད་པ ར ལེན འགོ ཚུགས་པ རེད །  ། ཡུད་ཙམ སོང རྗེས བུ་མོ མིག་གཅིག་མ ག་ལེ ར མིག གཅིག་པུ དེ བཙུམས ནས གཉིད ཁུག་པ དང  ། དེ་དུས བུ་མོ མིག་གཉིས་མ ས མིག་གཅིག་མ གཉིད སྐྱིད་པོ ཁུག་པ མཐོང་བ ས ། བུ་མོ ས ཅི་བྱས ཐམས་ཅད དེ ས མཐོང མི་སྲིད སྙམ ནས ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། བདག གི གྲོད་ཁོག ལྟོགས བྱུང་བ ས ། མགྱོགས་པོ ཞལ་ཟས གྲ་སྒྲིག མཛོད ། ཅེས བཤད །  ། བུ་མོ འི མདུན དུ ཟས ཚང་མ བསྒྲིག་པ དང  ། ཁོང གིས གསོལ་ལྕོག གི འཁྲིས སུ བསྡད ནས ཟས ཞིམ་པོ དེ་དག ལས ཚིམས་པ བཟས ཤིང ། གྲོད་ཁོག རྒྱགས ནས རིལ་རིལ ཆགས་ཚེ གཞི་ནས ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། མགྱོགས་པོ ཕ ལ ལོག་ཐད ཅིག ། ཅེས བཤད་དོ །  ། ཐམས་ཅད སྔར་ལྟར གྱུར རྗེས སུ བུ་མོ མིག་གཉིས་མ ས གཅེན་མོ མིག་གཅིག་མ ལགས ། ས ཡང རུབ གྲབས འདུག་པ ས ། ང་གཉིས ལུག དེད དེ ཁྱིམ ལ ལོག འགྲོ ། ཁྱིམ ནས ཡོང་དུས ཁྱེད ཀྱིས ང དང མཉམ དུ ལུ་གུ ཆུང་ཆུང འཚོ གི ཡིན ཟེར བཤད སོང ཡང  ། ཁྱེད འདི ར སླེབས མ་ཐག ཏུ གཉིད་ཉལ ནས བསྡད སོང  ། ཁྱོད ལྟར བྱས ན ལུ་གུ ཆུང་ཆུང ཚང་མ ཉི་མ ཁ་ཤས ཀྱི ནང ལ ཚང་མ སྟོན རྒྱུ མེད་པ ར འགྱུར་བ འདུག ཅེས ཤོད བཞིན མིག་གཅིག་མ གཉིད ལས བསླངས་པ རེད ། མིག་གཅིག་མ དང མིག་གཉིས་མ གང མགྱོགས ཁྱིམ ལ ལོག སླེབས་པ དང  ། མིག་གཉིས་མ ས སྔར་བཞིན སྒྲོག་ཙེ འི སྟེང གི ཟས ཕྲན་བུ དེ་དག ལ བལྟ་ཙམ ཡང མ་བྱས ཀྱང  ། མིག་གཉིས་མ ས ཟས མི་ཟ་བ འི རྒྱུ་མཚན བུ་མོ མིག་གཅིག་མ ར ཤོད རྒྱུ མེད་སྟབས ། ང ལུག འཚོ་ས འི སྤང གི སྟེང དུ སླེབས མ་ཐག ཏུ གཉིད ལ ཤོར འདུག་པ ས ང ས ཅི་ཡང མཐོང མ་བྱུང ཞེས ཁོང གིས ཁ་གཡར་ས ཞིག མི་འཚོལ ཀ་མེད བྱུང་བ རེད ། ཉིན་གཉིས་པ ར ནམ གསལ མ་ཐག ཏུ བུ་མོ་ཚོ འི ཨ་མ ས བུ་མོ མིག་གསུམ་མ ར དེ་རིང ཁྱོད ཀྱིས མིག་གཉིས་མ དང མཉམ དུ ལུག འཚོ་བ ར ཕྱིན ནས ། བུ་མོ སྡུག་ཅག དེ ས ཡང་སྙིང རི་ཐང དུ ཟས ཟ གི ཡོད་མེད དང ། མོ ལ ཟས སུ ས སྟེར གྱི ཡོད་མེད གསལ་པོ མཐོང་བ གྱིས ཤིག མོ ས ཏན་ཏན ལྐོག ཏུ ཟ འཐུང བྱེད ཀྱི ཡོད རེད ཅེས བཤད་དོ །  ། དེས་ན བུ་མོ མིག་གཉིས་མ ལུག འཚོ་བ ར འགྲོ་རྩིས བྱེད་དུས ། མིག་གསུམ་མ ས རྒྱུགས ཏེ ཕྱིན ནས ། དེ་རིང ང ཁྱོད དང མཉམ དུ ལུག འཚོ་བ ར ཕྱིན ནས ། ཁྱོད ཀྱིས ལུག ལ རྩྭ རྒྱགས་ཚད སྟེར གྱི ཡོད་མེད དང  ། ལུ་གུ ཆུང་ཆུང་ཚོ མཐུག ཅིང རྙི་བ འི རྩྭ ཡོད་ས ར སྐྱེལ གྱི ཡོད་མེད ལ བལྟ འོ ཞེས བཤད་དོ ། བུ་མོ མིག་གཉིས་མས གཅུང་མོ འི སེམས ནང ག་རེ བསམ གྱི ཡོད་པ སྔ་ས ནས ཤེས རུང ཅི་ཡང མ་བཤད་པ ར ། རྣམ་རྒྱུན ལྟར ལུ་གུ ཆུང་ཆུང དེ་དག སྔོ ཆུང རྩྭ ཡི གསེབ ཏུ དེད་པ དང ། ཡུད་ཙམ སོང རྗེས བུ་མོ མིག་གཉིས་མ ས གཅུང་མོ མིག་གསུམ་མ ར གཅུང་མོ མིག་གསུམ་ཅན ལགས ། འདི རུ ཤོག དང  ། ང་གཉིས མཉམ དུ སྡོད་དོ ། ང ས ཁྱོད ལ གླུ སྙནཔོ ཞིག འཕུལ་ན ག་འདྲ འདུག ཅེས བཤད་དོ ། བུ་མོ མིག་གསུམ་མ ཚུར ཡོང ནས མིག་གཉིས་མ འི འཁྲིས སུ བསྡད་པ དང ། ཁོང ཡང མིག་གཅིག་མ དང འདྲ་བ ར ཕྱི ལ ཐག་རིང་པོ གཏན ནས འགྲོ མྱོང་མེད ལ ། ཉི་མ འི ཚ་ངད འདི་འདྲ ས གདུང མྱོང གཏན་ནས་མེད སྟབས ། ད་ཆ གོམ་པ གང་ཡང སྤོ མི་ཐུབ་བོ ། བུ་མོ མིག་གཉིས་མ ས གོང དང འདྲ་བ ར ། གཅུང་མོ མིག་གསུམ་ཅན་མ ཁྱེད ། སྤྱན མིག གདངས ནས བཞུགས ཡོད དམ ། ཞེས་པ འི གླུ ཞིག བར་མཚམས མེད་པ ར ལེན འགོ ཚུགས་པ རེད ། འོན་ཏེ དེ འི འོག ནས ། གཅུང་མོ མིག་གསུམ་ཅན་མ ཁྱེད ། རྨི་ལམ དབྱིངས ལ འཚུད སོང ངམ ། ཞེས གླུ་ལེན དགོས ཀྱི ཡོད ཀྱང  ། བུ་མོ མིག་གཉིས་མ ས ཧ་རེ་ཧོ་རེ བྱས ནས ། གཅུང་མོ མིག་གཉིས་ཅན་མ ཁྱེད ། རྨི་ལམ དབྱིངས ལ འཚུད སོང ངམ ། ཞེས གླུ་ལེན ནོར ཤོར ཏེ ། གཅུང་མོ མིག་གསུམ་ཅན་མ ཁྱེད ། སྤྱན མིག གདངས ནས བཞུགས ཡོད དམ ། གཅུང་མོ མིག་གཉིས་ཅན་མ ཁྱེད ། རྨི་ལམ དབྱིངས ལ འཚུད སོང ངམ ། ཞེས གླུ་བ ར མཚམས མེད་པ ར བླངས་པ རེད ། བུ་མོ མིག་གཉིས་མ འི གླུ་སྒྲ དང ཆབས་ཅིག བུ་མོ མིག་གསུམ་མ འི མིག གཉིས རིམ་བཞིན གཉིད ལྕི་པོ ཁུག ཀྱང ། གླུ དེ འི ནང ལ མིག་གསུམ་པ དེ འི སྐོར བཤད་མེད་སྟབས ། མིག་གསུམ་པ དེ གཉིད ཁུག་པ ལྟར སྣང ཡང  ། དེ ནི གཉིད་ཁུག མེད་པ ར གཉིད བརྫུ བྱས་པ ཞིག ཡིན ཏེ ། དོན་དངོས ཐོག མོ ས མིག་གསུམ་པ དེ སེར་ཁ་ཙམ ཞིག གདངས ནས བསྡད ཡོད་པ དེ ས བུ་མོ མིག་གཉིས་མ ས ཅི་བྱས ཐམས་ཅད གསལ་གསལ་ཐིང་ཐིང མཐོང གི ཡོད་པ རེད ། འོན་ཏེ བུ་མོ མིག་གཉིས་མ འི བསམ་པ ར མིག་གསུམ་མ འི མིག་གསུམ་ཀ གཉིད་ཁུག བདེན རེད བསམས ནས ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། བདག གི གྲོད་ཁོག ལྟོགས བྱུང་བ ས ། མགྱོགས་པོ ཞལ་ཟས གྲ་སྒྲིག མཛོད ། ཅེས བཤད་པ རེད །  ། ཡུད་ཙམ སོང རྗེས བུ་མོ མིག་གཉིས་མ ས གསོལ་ལྕོག གི སྟེང དུ བཀང་བ འི ཞིམ་ཟས དེ་དག ནས ཅི་འདོད ལྟར ལོངས སུ སྤྱད རྗེས གསོལ་ལྕོག ཆུང་ཆུང ལ ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། མགྱོགས་པོ ཕ ལ ལོག་ཐད ཅིག ཅེས བཤད་དོ ། འོན་ཏེ དེ་དག ཚང་མ མིག་གསུམ་མ ས གསལ་གསལ་ཐིང་ཐིང མཐོང་བ རེད ། ཐམས་ཅད གོ་སྒྲིག ཟིན རྗེས ། བུ་མོ མིག་གཉིས་མ ས མིག་གསུམ་མ འི གམ དུ ཕྱིན ཏེ ། ཀ་ཡེ གཅུང་མོ མིག་གསུམ་ཅན་མ ལགས ། ཁྱོད མ་ཉལ མགྱོགས་པོ ཡར ལ ལོངས ། ད་ནི ས ཡང རུབ ལ ཉེ་བ ས ང་གཉིས ཁྱིམ ལ ལོག རན འདུག ཁྱེད ཀྱིས ལུ་གུ དེ་ཚོ འི གྲོད་ཁོག སྤོ་ལོ ནང་བཞིན ཆགས་པ གསོས འདུག ཅེས བཤད བཞིན ཁོང གཉིད ལས བསླངས་པ རེད ། བུ་མོ མིག་གཉིས་མ དང མིག་གསུམ་མ གང མགྱོགས ཁྱིམ ལ ལོག སླེབས་པ དང  ། མིག་གཉིས་མ ས ཟས ཅི་ཡང མ་བཟས་པ རེད ། འོན་ཏེ ད་རེས མིག་གསུམ་མ ས བུ་མོ སྡུག་ཅག དེ ས ཟས མི་ཟ་བ འི རྒྱུ་མཚན ང ས ད་ཆ གཞི་ནས ཧ་གོ སོང  ། མོ་ལུག འཚོ་ས འི སྤང་གཤོངས ཀྱི སྟེང དུ སླེབས མ་ཐག ཏུ ལུ་གུ ཆུང་ཆུང ཞིག ལ གཏད དེ ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། བདག གི གྲོད་ཁོག ལྟོགས བྱུང་བ ས ། མགྱོགས་པོ ཞལ་ཟས གྲ་སྒྲིག མཛོད ། ཅེས ཤོད ཀྱི འདུག ཡུད་ཙམ ལས མ་སོང་བ ར དྲི་ཞིམ ཟས དང གསོལ་ལྕོག ཆུང་ཆུང ཞིག མོ འི མདུན དུ བསྐྱལ སོང ། གསོལ་ལྕོག གི སྟེང གི ཟས དེ་ཚོ ང་ཚོ འི ཁྱིམ གྱི ཟས ལས ཆེས རྒྱས་པ འདུག མོ ས ཟ་རྔམ འཐུང་རྔམ བྱས རྗེས ། བརྩེ་བ འི ལུ་གུ ཆུང་ཆུང ལགས ། མགྱོགས་པོ འབའ་སྐད སྒྲོག་པ ར མཛོད ། བརྩེ་བ འི གསོལ་ལྕོག ཆུང་ཆུང ལགས ། མགྱོགས་པོ ཕ ལ ལོག་ཐད ཅིག ཅེས ཤོད ཀྱི འདུག ཡུད་ཙམ སོང རྗེས ཅ་ལག དེ་དག ཐམས་ཅད མངོན་རྒྱུ མེད་པ ར གྱུར གྱི འདུག དེ་དག ཚང་མ ང ས གསལ་གསལ་ཐིང་ཐིང མཐོང བྱུང ། མོ ས རྫུ་འཕྲུལ ཡོད་པ འི གླུ ཞིག བླངས ནས ང གཉིད ཀྱིས ཡོངས་སུ འཐིབས སུ འཇུག འདོད ཀྱང ། ང འི མིག་གཉིས གཉིད་ཁུག་པ ལས ། ང འི དཔྲལ་བ འི དཀྱིལ གྱི མིག འདི གཉིད སྐད་ཅིག་ཙམ ཡང ཁུག་མེད ཅེས ཁོང་ཚོ འི ཨ་མ ར ཡོངས་རྫོགས བཤད་པ རེད ། བུད་མེད དེ ས བུ་མོ མིག་གསུམ་མ ས བཤད་པ དག ཉན རྗེས ཁོང་ཁྲོ ཆེན་པོ ལངས ནས བུ་མོ སྡུག་ཅག དེ འཚོ་བ ང་ཚོ ལས ཀྱང སྐྱིད་པ ཡོད་པ རེད ། ང ས མོ མུ་མཐུད འཚོ་བ སྐྱིད་པོ དེ་འདྲ སྐྱེལ དུ གཏན ནས འཇུག གི མིན ཞེས འབོད་སྒྲོག བྱས རྗེས ། བུད་མེད དེ ས གཏུམ་དྲག ཆེན་པོ ས གྲི ཆེན་པོ ཞིག འཁྱེར ཏེ ། ལུ་གུ ཆུང་ཆུང ཡ་ང རྒྱུ དེ ལ ཤུགས ཀྱིས བཙུགས་པ ས ། དེ་ཉིད ས ལ འགྱེལ ནས ཤི་བ རེད ། བུ་མོ མིག་གཉིས་མ ས ཡ་ང སྙིང་རྗེ མེད་པ འི ཚུལ དེ མཐོང་ཚེ སེམས་པ སྐྱོ་ཐག་ཆོད ནས ཕྱི ལ འཕུར་བ ལྟར རྒྱུགས ཏེ ལུག འཚོ་ས འི སྤང དེ འི སྟེང དུ སེམས་སྡུག ཆེན་པོ ས ངུ བཞིན བསྡད་པ རེད ། ཡུད་ཙམ ནས ཁ་སྔོན གྱི བུད་མེད དེ བུ་མོ འི འཁྲིས་ན ལངས ནས བསྡད ཡོད་པ མ་ཟད ། ཁོང ལ བུ་མོ མིག་གཉིས་མ ཡ་ང རྒྱུ ཁྱོད སེམས སྡུག འདི་འདྲ བྱས ནས ངུ དགོས དོན ཅི ཡིན ནམ ཞེས བཤད ། བུ་མོ མིག་གཉིས་མ ས གུས་མོ སེམས་པ མི་སྐྱོ་བ དང ངུ མི་ཤོར་བ ག་ལ སྲིད ། གུས་མོ ར ལྟོགས་དུས ཟས ཞིམ་པོ སྦྱིན ཐུབ་མཁན ལུ་གུ ཆུང་ཆུང དེ གུས་མོ འི ཨ་མ གདུག་རྩུབ་ཅན དེ ས གྲི བཙུགས ནས བསད སོང  ། ད་ཆ གུས་མོ སླར་ཡང ཟ་རྒྱུ འཐུང་རྒྱུ མེད་པ འི འཚོ་བ དེ་འདྲ སྐྱེལ དགོས རྒྱུ རེད ཅེས བཤད་དོ ། བུད་མེད སེམས་བཟང་ཅན དེ ས བུ་མོ མིག་གཉིས་མ ར བུ་མོ མིག་གཉིས་མ ཡ་ང རྒྱུ ཁྱོད ཀྱིས ང ས བཤད་པ ལྟར གྱིས ཤིག ཁྱོད ཀྱིས མིག་གཅིག་མ དང མིག་གསུམ་མ འི ས ར ཕྱིན ཏེ ། ལུ་གུ ཆུང་ཆུང དེ འི རྒྱུ་མ དང སྙིང ལ་སོགས་པ འི ནང་ཁྲོལ ལེན ཤོག ལ ། མི མེད་པ འི དུས སུ དེ་དག ཁང་པ འི མདུན གྱི ས་འོག ཏུ སྦས ཤོག དེ་འདྲ བྱས ན ཁྱོད སླར་ཡང བདེ་སྐྱིད དང སྤྲོ་སྣང ལྡན་པ འི འཚོ་བ སྐྱེལ་རྒྱུ ཡོང གི རེད ཅེས བཤད དོ ། བུད་མེད སེམས་བཟང་ཅན དེ ས དེ་སྐད བཤད རྗེས མི་སྣང་བ ར གྱུར ། བུ་མོ མིག་གཉིས་མ ས མྱུར་བ ར ཁྱིམ གྱི ཕྱོགས སུ རྒྱུགས ནས ། མིག་གཅིག་མ དང མིག་གསུམ་མ བཙལ ཏེ ། ཁོང གཉིས ལ བརྩེ་བ འི གཅེན་མོ ལགས དང གཅུང་མོ ལགས ། ལུ་གུ འི ཤི ཤ དེ་ནས ང ལ ཕྲན་བུ སྟེར རོགས གནང  ། ང ལ ལུག་ཤ ཞིམ་པོ དེ་ཚོ མི་དགོས ། ང ལ ལུ་གུ འི རྒྱུ་མ དང  ། གྲོད་པ ལ་སོགས་པ སྟེར་ན འགྲིག ཅེས བཤད་པ ར གཅེན་མོ དང གཅུང་མོ ས མོས་མཐུན བྱས་པ རེད །  ། མཚན་དགུང ལ མི ཚང་མ གཉིད ཁུག་ཚེ ། བུ་མོ མིག་གཉིས་མ ས ལྐོག ལ ཁྱིམ གྱི ཕྱིར ཐོན ཏེ བུད་མེད དེ ས བཤད་པ ལྟར ལུ་གུ འི རྒྱུ་མ དང གྲོད་པ ལ་སོགས་པ ཚང་མ ཁང་པ འི མདུན གྱི ས་འོག ཏུ སྦས་པ རེད ། ཉིན་གཉིས་པ ར ཉི་མ ཤར་དུས བུ་མོ མིག་གཉིས་མ འི ཨ་མ དང གཅེན་མོ ། གཅུང་མོ ཚང་མ མལ ལས ལངས ཏེ ཁང་པ འི ཕྱིར སླེབས་དུས དེ་ན མཚན་མོ གཅིག རང ལ ཀུ་ཤུ འི སྡོང་པོ ངོ་མཚར་ཅན ཞིག སྐྱེས ཡོད་པ དེ ནི ཆེས ཤིན་ཏུ མཛེས ཤིང  ། ཀུ་ཤུ འི སྡོང་པོ དེ འི ལོ་མ ནི དངུལ སྤུས མ དང  ། སྡོང་པོ འི སྟེང གི ཀུ་ཤུ ནི གསེར་བཙོ་མ ལས གྲུབ་པ ཞིག ཡིན་པ དེ ར ཉི་ཟེར འཕྲོས་ཚེ གསེར་འོད དང དངུལ་འོད ཆེམ་ཆེམ འཚེར་བ ར བྱེད ཅིང  ། དེ ནི འཇིག་རྟེན ཐོག གི ཀུ་ཤུ འི སྡོང་པོ སྙིང་རྗེ་ཤོས དང  ། རིན་ཐང ཆེ་ཤོས དེ ཡིན ཞེས བཤད ཆོག མཚན་མོ གཅིག རང ལ ཤིང་སྡོང ངོ་མཚར་ཅན དེ་འདྲ ཞིག སྐྱེས་པ ར ཁོང་ཚོ ཡ་མཚན ཐག་ཆོད ཀྱང  ། ཀུ་ཤུ འི སྡོང་པོ སྐྱེ་ས དེ ནི བུ་མོ མིག་གཉིས་མ ས མདང་ནུབ ལུ་གུ འི རྒྱུ་མ དང གྲོད་པ ལ་སོགས་པ སྦ་ས དེ རང ཡིན་པ ས བུ་མོ འི སེམས ནང ཡ་མཚན་ཅན གྱི ཀུ་ཤུ འི སྡོང་པོ དེ ནི དེ་དག ལས འགྱུར་བ ཞིག ཡིན་པ གསལ་པོ རྟོགས་པ རེད ། དེ་དུས བུད་མེད བརྣག་སེམས་ཅན དེ ས བུ་མོ རྒན་པ ར བརྩེ་བ འི བུ་མོ མིག་གཅིག་མ ། མགྱོགས་པོ ཤིང་རྩེ ར འཛེགས ནས གསེར གྱི ཀུ་ཤུ དེ་ཚོ ཚང་མ འཐུས ཤོག ཅེས བཤད་པ ས ། བུ་མོ རྒན་པ ས ཨ་མ འི ངག བཞིན ལམ་སེང སྤྲེལ བཞིན དུ ཤིང་སྡོང ལ འཛེགས ཀྱང ། ཡ་མཚན་པ ཞིག ལ ཁོང གིས ལག་པ ཀུ་ཤུ གང གི ཕྱོགས སུ བརྐྱངས རུང  ། ཀུ་ཤུ དེ ས ཁོང དང གབ་རེ ས འུབ་རེ ས རྩེ་བ ལྟར རང་འགུལ ངང ཁོང གི ལག་པ ལས གཡོལ་བ ས ། ཁོང གིས དཀའ་ལས ཡུན་རིང་པོ ཇི་ཙམ བརྒྱབ རུང གསེར གྱི ཀུ་ཤུ རྡོག་འབྲུ གཅིག ཀྱང བཀོག མ་ཐུབ་པ རེད ། དེར་བརྟེན ཤིང་སྡོང གི འོག་ན ལངས ནས བསྡད་པ འི བུད་མེད དེ ས བརྩེ་བ འི བུ་མོ ཐ་ཆུང ལགས ། ཁྱོད ཀྱིས གཅེན་མོ རྒན་པ ར རོགས གྱིས ཤིག ཁྱོད ལ ཁོང ལས མིག གཉིས ཀྱིས མང་བ ཡོད་པ ས ། གསེར གྱི ཀུ་ཤུ དེ་ཚོ བཀོག ཐུབ་ངེས རེད ཅེས བཤད ། མིག་གསུམ་མ ཀུ་ཤུ འི སྡོང་པོ འི སྟེང ལ འཛེགས རྗེས ། མིག་གཅིག་མ ལམ་སེང ཤིང་སྡོང གི སྟེང ནས བཤུད དེ བབས་པ རེད ། འོན་ཏེ མིག་གསུམ་མ ས ལག་པ བརྐྱངས་ཚེ གསེར གྱི ཀུ་ཤུ དེ་ཚོ ས རྒྱང་ཐག ཧ་ཅང རིང་པོ འི ས ར བྲོས ནས ། ཁོང གིས ལག་ངར ཇི་ཙམ བརྐྱངས རུང རྙོབ ཀྱི མེད སྟབས ། དེ ས ཀུ་ཤུ རྡོག་འབྲུ གཅིག ཀྱང འཐུ ཐུབ་མེད ཅིང  ། ཐ་ན ཀུ་ཤུ འི ཟུར ལ རེག་ཙམ ཡང བྱེད ཐུབ་མེད །  ། རྗེས སུ བུད་མེད འཚབ་འཚུབ་ཅན དེ ཁོང་ཁྲོ ལངས ཤིང  ། ཀུ་ཤུ དེ་དག བཀོག མ་ཐུབ་པ ར ཡིད་མ་ཆེས་པས་ན ། བུ་མོ ཤིང་སྡོང གི སྟེང ནས མར བབ ཏུ བཅུག སྟེ ། རང་ཉིད ངོ་མ ཤིང་སྡོང གི སྟེང དུ འཛེགས་པ རེད ། འོན་ཏེ བུ་མོ དང འདྲ་བ ར དེ ས ཀྱང སྔར་བཞིན འགྲམ་ཆུ་ལྡང བྱེད གསེར གྱི ཀུ་ཤུ དེ་དག ལ རེག་ཙམ ཡང བྱེད མ་ཐུབ་བོ ། དེ་དུས བུ་མོ མིག་གཉིས་མ ས གུས་མོ ཀུ་ཤུ དེ་དག འཐུ རུ ཆུག དང  ། གུས་མོ ས འཐུ ཐུབ་པ ཡང སྲིད ཅེས བཤད ། མིག་གཉིས་མ འི གཏམ དེ མིག་གཅིག་མ དང མིག་གསུམ་མ ས ཐོས་ཚེ ལམ་སེང སྐད ཆེན་པོ ས མིག་གཉིས་མ ཡ་མ་གཟུགས ཁྱོད ཀྱི ས འཛེགས རྒྱུ ཞོག ཅིག ཁྱོད ཀྱི འཇོན་མདོག ལ ཨང ཞེས འབོད་སྒྲོག བྱས ། འོན་ཏེ ཁོ་ཚོ ས དེ་སྐད ཤོད རིང  ། བུ་མོ མིག་གཉིས་མ ནི སྔ་ས ནས ཀུ་ཤུ འི སྡོང་པོ འི སྟེང ལ འཛེགས ཟིན་པ དང  ། ངོ་མཚར ཆེ་བ ཞིག ལ གསེར གྱི ཀུ་ཤུ ས བུ་མོ མིག་གཉིས་མ ལ གཡོལ རྒྱུ ཕར་ཞོག དེ་དག ཚང་མ ས རང་འགུལ གྱིས བུ་མོ འི ལག་པ འི ནང ལ རྒྱུགས ཡོང ཞིང  ། ཡུད་ཙམ ལས མ་སོང་བ ར ། བུ་མོ མིག་གཉིས་མ འི གོས ཀྱི ཐུ་བ འི ནང དུ གསེར གྱི ཀུ་ཤུ ས ཁེངས་པ དང  ། བུ་མོ ས ཤིང་སྡོང གི སྟེང ནས མར བབས ཏེ ། གསེར གྱི ཀུ་ཤུ དེ་དག ཨ་མ ར སྤྲད ཀྱང  ། ཁོང་ཚོ སུ ས ཀྱང གསེར གྱི ཀུ་ཤུ དེ་དག འཐུ མ་ཐུབ་པ དེ ཁོང་ཚོ འི བློ ལ གཏན ནས མི་འགྲོ་བ འི བུ་མོ དེ ས འཐུ ཐུབ་པས་ན ། ཁྱིམ་མི ཚང་མ ས བུ་མོ ར རྣམ་འགྱུར ཡག ཏུ གཏོང་རྒྱུ ཕར་ཞོག དེ་ལས ལྡོག སྟེ དེ་སྔ ལས ཀྱང གཏུམ་དྲག དང གདུག་རྩུབ ཆེས་ཆེར ཕྱིན ཞིང  ། དེ་ནས་བཟུང སྟེ བུ་མོ མིག་གཉིས་མ ཡ་ང རྒྱུ དེ འི འཚོ་བ སྔར་བས དཀའ་སྡུག ཆེ་བ ར གྱུར་པ རེད ། ཉིན་ཞིག བུད་མེད དེ དང དེ འི བུ་མོ དེ་དག ཀུ་ཤུ འི སྡོང་པོ འི འོག་ན ལངས ནས བསྡད ཡོད དུས ། གློ་བུར རྟ་པ གཞོན་ནུ ཞིག ཁོང་ཚོ འི ཕྱོགས སུ ཡོང བཞིན ཡོད་པ རེད ། བུ་མོ མིག་གཉིས་མ འི གཅེན་མོ དང གཅུང་མོ ས སྐད ཆེན་པོ ས མིག་གཉིས་མ སྐྱུག་མེར སློང་མཁན ཁྱོད ཀྱིས ང་ཚོ འི ཞབས་འདྲེན མ་ཞུས་པ ར མགྱོགས་པོ གབ ཅིག ཅེས འབོད་སྒྲོག བྱས་པ མ་ཟད ། མྱུར་བ ཉིད དུ བུ་མོ མིག་གཉིས་མ ཤིང་སྡོང འོག གི ཟོམ སྟོང་པ གི ནང དུ སྦས ཤིང  ། ད་གིན ཤིང་སྡོང གི སྟེང ནས བཏུས་པ འི གསེར གྱི ཀུ་ཤུ དེ་དག ཀྱང དེ འི ནང ལ མཉམ དུ སྦས་པ རེད ། རྟ་པ གཞོན་ནུ ས ཀུ་ཤུ འི སྡོང་པོ དེ འི འོག ཏུ ཡོང ཞིང ། ཁོང ནི ཕོ་གཞོན ཆེས ཤིན་ཏུ མཛེས ཤིང དཔའ་ཉམས དང ལྡན་པ ཞིག ཡིན་སྟབས ། བུད་མེད དེ་དག གིས མིག གཡོ་བ མེད་པ ར ཁོང ལ བལྟ་བ ར བྱེད ། ཡ་མཚན་ཅན གྱི ཀུ་ཤུ འི སྡོང་པོ དེ ས མཛེས་ལྡན ཕོ་གཞོན དེ འི ཡིད་དབང འཕྲོག་པས་ན ། ཁོང གིས མདུན ལ མུ་མཐུད མ་ཕྱིན་པ ར ། ཡུད་ཙམ བལྟས རྗེས མིག་གཅིག་མ དང མིག་གསུམ་མ ར ཁྱེད རྣམ་པ འི ཀུ་ཤུ འི སྡོང་པོ སྙིང་རྗེ་པོ འདི སུ ས བཏབ་པ རེད ། ཤིང་སྡོང འདི འི སྟེང གི ཡལ་ག གཅིག བཅག ནས ང ལ སུ ས སྟེར ཐུབ རུང  ། ང ས དེ འི རེ་བ མཐའ་དག བསྒྲུབ ཀྱི ཡིན ཞེས བཤད་པ རེད ། བུ་མོ མིག་གཉིས་མ འི གཅེན་མོ དང གཅུང་མོ ས ལམ་སེང ཤིང་སྡོང དེ འི བདག་པོ ཁོང གཉིས ཡིན ཞེས བཤད་པ མ་ཟད ། ཤིང་སྡོང དེ འི སྟེང ནས ཡལ་ག གཅིག བཅག སྟེ ཁོང ལ སྟེར འདོད ཧ་ཅང ཆེན་པོ ཡོད ཅེས བཤད ། མིག་གཅིག་མ དང མིག་གསུམ་མ ས ཐབས་བརྒྱ་ཇུས་སྟོང ངང ཤིང་སྡོང དེ འི སྟེང གི ཡལ་ག གཅིག གཅོག འདོད ཀྱང  ། ཀུ་ཤུ འི སྡོང་པོ འི ཡལ་འདབ ཀྱིས ཁོང གཉིས ལས ཐག་རིང་པོ འི ས ར གཡོལ ནས རྙོབ་ཐབས མེད་པ ཁོ་ན བྱས་པ ས ། ཁོང གཉིས ཀྱིས ཤིང གི ལོ་མ གཅིག ཀྱང བཀོག མ་ཐུབ ། ཚུལ དེ ཕོ་གཞོན དེ ས མཐོང་བ ས ཁྱད་མཚར རེད ། ཁྱོད གཉིས ཀྱིས རང་ཉིད ཤིང་སྡོང འདི འི བདག་པོ ཡིན ཟེར ཡང ། ཤིང གི ཡལ་ག གཅིག ཀྱང གཅོག མི་ཐུབ་པ ག་རེ རེད ཞེས ཤོད་པ ར ཐལ་བ རེད ། མིག་གཅིག་མ དང མིག་གསུམ་མ ས སྔར་བཞིན ཤིང་སྡོང དེ འི བདག་པོ ཁོང གཉིས ཡིན ཞེས ཕོ་གཞོན དེ ར རྫུན ཤོད་རྐྱང བྱས་པ ར བུ་མོ མིག་གཉིས་མ ཁོང་ཁྲོ ཧ་ཅང ཆེན་པོ ལངས ནས ། རྐང་བཙུགས ཏེ ཀུ་ཤུ ཁ་ཤས ཕྱིར ཐོན དུ བཅུག་པ ས ། ཁོང གཉིས ཀྱིས དེ་སྐད ཤོད་མུར གསེར གྱི ཀུ་ཤུ ཁ་ཤས ཤིང་སྡོང གི འོག གི ཟོམ གྱི ནང ནས ཕྱིར ཐོན་པ དང ། ཀུ་ཤུ དེ་ཚོ ར མིག ཡོད་པ བཞིན དུ ཤར་རྒྱག ཕོ་གཞོན དེ འི རྐང་པ འི འཁྲིས བར བསྒྲིལ་བ དང  ། ཕོ་གཞོན དེ ས གསེར གྱི ཀུ་ཤུ དེ་དག མཐོང་བ ས ཡ་མཚན ཐག་ཆོད དེ མིག་གཅིག་མ དང མིག་གསུམ་མ ར གསེར གྱི ཀུ་ཤུ དེ་དག ག ནས ཡོང་བ རེད དམ ཞེས དྲིས་པ ར ། ཁོང གཉིས ཀྱིས ཁོང་ཚོ འི ཁྱིམ ལ ད་དུང བུ་མོ གཅིག ཡོད ཀྱང  ། བུ་མོ དེ ནི མི ཀུན དང འདྲ་བ ར མིག་གཉིས ཡོད་མཁན ཞིག ཡིན་སྟབས ། མི་གཞན སུ གང དང ཐུག་འདོད བྱེད ཀྱི མི་འདུག ཅེས བཤད ཀྱང  ། ཕོ་གཞོན དེ ས བུ་མོ དེ དང འཐུག་འདོད ཧ་ཅང ཆེན་པོ ལངས ནས སྐད་གསང མཐོན་པོ ས བརྩེ་བ འི བུ་མོ མིག་གཉིས་མ ། མགྱོགས་པོ ཟོམ གྱི ནང ནས ཕྱིར ཐོན ཤོག ཅེས བོས་པ རེད ། ཡུད་ཙམ ནས བུ་མོ མིག་གཉིས་མ ས སྐྲག་སྣང སྤུ་ཙམ ཡང མེད་པ ར ཟོམ གྱི ཁ འཕྱེ སྟེ ཐོན ཡོང་བ དང ། ཁོང གི མཛེས་པ འི བཞིན་རས མཐོང་ཚེ རྟ་པ གཞོན་ནུ ཧ་ལས་པ ར གྱུར ཅིང  ། དེ ས ཧོན འཐོར་འཐོར ངང བརྩེ་བ འི བུ་མོ མཛེས་མ ལགས ། ཁྱེད ཀྱིས ཀུ་ཤུ འི སྡོང་པོ འདི འི ཡལ་ག གཅིག བཅག ནས ང ལ གནང ཐུབ་ངེས རེད ཅེས བཤད་དོ ། བུ་མོ མིག་གཉིས་མ ས སྣང་དག མི་དགོས ། ཤིང་སྡོང འདི འི བདག་པོ ངོ་མ དེ གུས་མོ རང ཡིན་པ ས ། གུས་མོ ས གཅོག ཐུབ་ངེས རེད ཅེས བཤད རྗེས ། ལམ་སེང ཤིང་སྡོང ལ འཛེགས ནས ཀུ་ཤུ འི སྡོང་པོ འི ཡལ་ག ཞིག ཚེགས་མེད ངང བཅག་པ དེ འི སྟེང དུ དངུལ འོད་ཆེམ་ཆེམ འཚེར་བ འི ལོ་མ དང གསེར འོད་ཆེམ་ཆེམ འཚེར་བ འི ཀུ་ཤུ ས ཁེངས ཡོད ཅིང ། བུ་མོ ས ཤིང གི ཡལ་ག འཁྱེར ཏེ ཤིང་སྡོང གི འོག ཏུ ཡོང ནས རྟ་པ གཞོན་ནུ ར སྤྲད་པ རེད ། རྟ་པ གཞོན་ནུ ས ཀུ་ཤུ འི སྡོང་པོ འི ཡལ་ག བླངས རྗེས ། མཛེས་ལྡན བུ་མོ མིག་གཉིས་མ ། ཁྱེད ལ ང ས ག་རེ བསྒྲུབ དགོས སམ ཞེས བཤད་དོ ། བུ་མོ མིག་གཉིས་མ ས དབུགས་རིང ཞིག འཐེན ནས ཀྱེ་ཧུད ། གུས་མོ འདི རུ ཟས ཀྱིས ལྟོ་བ མི་རྒྱགས ། གོས ཀྱིས ལུས་པོ མི་དྲོད ཅིང  ། སེམས་པ ཧ་ཅང སྐྱོ་པོ འདུག་པ ས ། ཁྱེད ཀྱིས གུས་མོ ཡུལ གཞན ཞིག ལ འཁྲིད་ན གུས་མོ ཧ་ཅང དགའ་པོ ཡོང་བ འདུག ཅེས བཤད ། བུ་མོ ས དེ་སྐད བཤད ཟིན་པ དང  ། རྟ་པ གཞོན་ནུ དེ ས བུ་མོ མིག་གཉིས་མ ལམ་སེང རྟ་མཆོག གཟུགས དཔངས མཐོ་བ དེ ར བསྐྱོན ཏེ ། མཉམ དུ ཁོ་རང གི མཁར་རྫོང ལ ལོག་པ རེད ། རྟ་པ འི མཁར་རྫོང གི ནང དུ ། རྟ་པ ས བུ་མོ མིག་གཉིས་མ ར རིན་ཐང་ཅན གྱི གོས་བཟང གཡོགས་པ མ་ཟད ། ཉིན་ལྟར བུ་མོ ར ཞིམ་ཟས དྲངས ཤིང ། རྟ་པ གཞོན་ནུ བུ་མོ ར བརྩེ་བ ཟབ་པ ས ། ཁོང གིས བུ་མོ བག་མ ར བསུ་རྩིས བྱེད ཅིང  ། རྗེས སུ ཁོ་གཉིས གཉེན་སྒྲིག བྱས་པ དང  ། གཉེན་སྟོན གྱི མཛད་སྒོ གྲ རྒྱས ཕུན་སུམ་ཚོགས ཤིང  ། རྟེན་འབྲེལ ཞུ་བ ར བཅར་མཁན གྱིས མཁར་རྫོང ཡོངས སུ ཁེངས་པ རེད ། མཛེས ཤིང དཔའ་ཉམས ལྡན་པ འི རྟ་པ ས མཛེས་ལྡན བུ་མོ མིག་གཉིས་མ འཁྲིད རྗེས ། མིག་གཅིག་མ དང མིག་གསུམ་མ ཁོང་ཁྲོ དེ་བས ཆེ་བ ལངས ཤིང  ། ཁོང གཉིས ཀྱིས སྐྱོན་མེད ། ང་ཚོ ར ད་དུང ནོར་བུ འི ཤིང་སྡོང འདི ཡོད ། མ་གཞི ང་ཚོ ས འདི འི སྟེང གི ལོ་མ དང ཀུ་ཤུ ར རེག མི་ཐུབ ཀྱང ། འདི བརྒྱུད ནས འགྲོ་མཁན ཚང་མ འདི འི ངོ་མཚར དཔལ གྱིས ཡིད་དབང འཕྲོག་པ ར ངེས ། དེ རྗེས ཤིང འདི འི ངོ་མཚར ཡོན་ཏན འཛམ་གླིང ཧྲིལ་པོ ར ཁྱབ་པ ར འགྱུར ལ ། རིང་མིན ང་ཚོ ཡང བདེ་སྐྱིད ཀྱི འཚོ་བ ར རོལ རྒྱུ ཡོང གི རེད ཅེས རང་སེམས གསོ་བ ར བྱེད ། འོན་ཏེ ཉིན་གཉིས་པ འི ཞོགས་པ ཁོ་ཚོ ས མལ ལས ལངས ཏེ བལྟ་དུས ། ཀུ་ཤུ འི སྡོང་པོ འི གྲིབ་མ་ཙམ ཡང མཐོང་ས ར མེད ཅིང ། ཁོ་ཚོ འི རྨི་ལམ སྐྱིད་པོ དེ འཇའ ལྟར ཡལ་བ རེད ། ངོ་མཚར ཆེ་བ ཞིག ལ དེ ཉིན གྱི ཞོགས་པ མཁར་རྫོང གི ནང་ན བསྡད་པ འི བུ་མོ མིག་གཉིས་མ ས སྒེའུ་ཁུང འཕྱེ ནས ཕྱི ལ བལྟ་དུས ། ཡ་མཚན་ཅན གྱི ཀུ་ཤུ འི སྡོང་པོ དེ ས སེམས་རྒྱུད བཟང་བ འི བུ་མོ དེ དང འབྲལ་བ ར མ་བཟོད་པ ར ། བུ་མོ འི ཕྱི་བཞིན ཡོང་བ ལྟར ཁོང གི སྒེའུ་ཁུང གི ཕྱི་ན སྐྱེས ཡོད་པ ས བུ་མོ སྤྲོ་བ རབ་ཏུ འཕེལ་བ རེད ། དེ་ནས་བཟུང སྟེ བུ་མོ མིག་གཉིས་མ བདེ་སྐྱིད ཕུན་སུམ་ཚོགས་པ འི འཚོ་བ སྐྱེལ རྒྱུ བྱུང་བ དང ། ཉིན་ཞིག གློ་བུར སྤྲང་མོ གྱོན་གོས ཧྲལ་ཧྲུལ གྱོན་པ གཉིས མཁར་རྫོང དུ བུ་མོ ར ཟས སློང་བ ར ཡོང་བ རེད ། བུ་མོ ས དེ གཉིས ལ ཟས ཞིམ་པོ སྟེར་བ ར འགྲོ་དུས ། སྤྲང་མོ དེ གཉིས ནི བུ་མོ འི གཅེན་མོ མིག་གཅིག་མ དང གཅུང་མོ མིག་གསུམ་མ ཡིན་པ ངོ་ཤེས ཤིང  ། དེ གཉིས ད་ཆ དབུལ ཞིང ཕོངས་པ ས གྱོན་རྒྱུ འི གོས དང ཟ་རྒྱུ འི ཟས མེད་པ ར གང་སར འཁྱམ་ཉུལ ལ ཕྱིན ཏེ ། མི ས གསོལ་རས ག་རེ གནང་བ དེར་བརྟེན ནས འཚོ་ཐབས བྱེད ཀྱི ཡོད་པ རེད ། འོན་ཏེ བུ་མོ མིག་གཉིས་མ ས དེ་སྔ དེ གཉིས ཀྱིས རང ལ སྡུག་པོ བཏང་བ ནང་བཞིན མ་བྱས་པ ར ། དེ་ལས ལྡོག སྟེ ཁོང གཉིས ཡོང་བ ར དགའ་པོ བྱུང་བ མ་ཟད ། དེ གཉིས ལ ཞིམ་ཟས མང་པོ ས སྣེ་ལེན ཞུས ཤིང  ། ད་དུང གོས སྙིང་རྗེ་པོ མང་པོ སྟེར་བས་ན ། དེ་སྔ གདུག་རྩུབ ཆེ་བ འི བུ་མོ དེ གཉིས འགྱོད་སེམས ཀྱི མིག་ཆུ དབང་མེད ཤོར་བ དང  ། དེ གཉིས ཀྱིས སེམས་རྒྱུད བཟང་བ འི བུ་མོ དེ ལ སྙིང་དབུས ནས ཐུགས་རྗེ་ཆེ ཞུས་པ མ་ཟད ། སྔ འགྱོད ཕྱི འདོམས བྱས ནས སླན་ཆད བུ་མོ མིག་གཉིས་མ ནང་བཞིན གྱི མི བཟང་པོ ཞིག བྱ་རྒྱུ འི དམ་བཅའ ཡང བཞག་པ རེད ། 