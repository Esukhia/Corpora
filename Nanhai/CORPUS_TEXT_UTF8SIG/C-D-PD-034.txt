བྱམས་པ གསུང་འབྱོན ། གནའ་སྔ་མོ ར ས་ཆ ཞིག ན རྒན་མོ ཞིག དང བུ་མོ མ་སྨད གཉིས ཡོད ། ཁོ་མོ གཉིས ཧ་ཅང དབུལ་བོ ཡིན་པ ས དུས་རྒྱུན དུ གྱང་ར ཞིག ཡོད་པ དེ འི གྲུ་ཟུར ནས ཟ་མ གཡོ་སྐོལ བྱས ཏེ བསྡད ། ས་ཆ དེ ན རྒྱལ་པོ ཆེན་པོ ཞིག ཡོད ལ ། ནམ་རྒྱུན རྒྱལ་པོ་ཚང གི གླ་པ རྣམས ས་ཆ དེ རུ སྡོང་བོ གཅོད དུ ཡོང་བ ན མ་སྨད གཉིས ཀྱིས གྲང་དུས མེ འབུད་པ དང སྐོམ་དུས ཇ བླུད་པ ས ། སྡོང གཅོད་པ རྣམས ཀྱིས ཀྱང རྒན་མོ མ་སྨད འདི གཉིས ང་ཚོ ལ དྲིན་ཆེ་བ ས ། ང་ཚོ ས འགྲོ ཞོར དུ སྡོང་བོ གཅིག རེ ཁོ་མོ གཉིས ལ སྟེར དགོས ཞེས བཤད ། སྡོང་བོ བཅད ཚར རྗེས སྡོང གཅོད་པ རྣམས ཀྱིས མི་རེ ས སྡོང་བོ གཅིག་རེ གཅིག་རེ འཁུར ཡོང སྟེ ཁོ་མོ གཉིས ལ བྱིན ། དེ་ནས ཡང རྒྱལ་པོ་ཚང གི ཤིང་བཟོ རྣམས མ་སྨད གཉིས ཡོད་ས བརྒྱུད ནས ཡར་འགྲོ མར་འགྲོ བྱས་པ ལ ། ཁོ་མོ གཉིས ཀྱིས གྲང་བ མཐོང ནས མེ བུས ཤིང  ། སྐོམ་པ ཡོད་ན ཇ བླུད ཏེ ལྟོགས་སྐོམ སེལ དུ བཅུག དེ་བ ས ཨ་ཁུ ཤིང དཔོན གྱིས བཤད རྒྱུ ར མ་སྨད འདི གཉིས སྙིང ཡང རྗེ ལ ང་ཚོ ར དྲིན ཡང ཆེ ། མོ གཉིས ལ ཤིང ཡོད ཀྱང ཁང་བ མི་འདུག་པ ས ། ང་ཚོ ས རོགས བྱས ཏེ ཁང་བ ཞིག ཕུབ ཅེས ཤིང་ཁང ཡིད་དུ་འོང་བ ཞིག བཟོས ། དེ་ནས ཡང རྒྱལ་པོ་ཚང གི ལྷ་བཟོ་བ རྣམས མོ ཚང གི སྒོ་ཁ བརྒྱུད ནས ཡར་འགྲོ མར་འགྲོ བྱས་པ ལ ། ཁོ་མོ གཉིས ཀྱིས དགུན གྲང་དུས མེ བུས ཅིང དབྱར སྐོམ དུས ཇ་བསྐོལ ནས ཇ བླུད་པ ས ། ལྷ་བཟོ་བ རྣམས ཀྱིས མ་སྨད འདི གཉིས ང་ཚོ ར དྲིན་ཆེ་བ ས དྲིན་ལན ཞིག འཇལ དགོས་པ ར སྙམ སྟེ གྲོས བྱས མཐ ར ། མོ ཚང ལ མཆོད་ཁང མེད་པ ཤེས ཏེ ། མཆོད་ཁང ཞིག དང དེ འི ནང བྱམས སྐུ ཞིག བཞེངས རྒྱུ ཐག་བཅད དེ ཡུན་རིང མ་འགོར་བ ར དེ་ལྟར ལེགས་འགྲུབ བྱུང ། རྒན་མོ ས རྒྱུན དུ བྱམས སྐུ ལ ཕྱག་འཚལ ནས “ང ཤི ལ ཁད ཡོད་པ ས ། ང ཤི སོང་ན ང འི བུ་མོ འདི ལ བདག་པོ ཡོད རྒྱུ མ་རེད ། བྱམས་པ ཐུགས་རྗེ་ཅན ། ང འི བུ་མོ འདི སྐྱིད་ས བདེ་ས ། གནས་ཚང བཟང་བོ ཞིག དང སྐྱེས་པ ཡ་རབས ཤིག ཞིག ལ འཕྲད་པ ར ། དཀོན་མཆོག ཁྱེད ཀྱི ཐུགས་རྗེ ཡིས གཟིགས རོགས།” ཞེས སྨོན་ལམ བཏབ ། རེ་ཞིག གི ཙ་ན ། ཡུལ་ཁམས འགྲིམས་པ འི ཚོང་བ ཞིག གིས གནས་ཚུལ དེ ཤེས ཏེ ། ཉིན་ཞིག གི མཚན་མོ ར ཚོང་བ དེ ཁ་རོག་གེ ར ཡོང སྟེ བྱམས སྐུ འི རྒྱབ ཏུ ཡིབས ། ཅུང མ་འགོར་བ ར རྒན་མོ མཆོད་ཁང དུ ཡོང སྟེ སྔར་བཞིན བྱམས སྐུ ལ སྐྱབས་འཇུག ཞུ་བ འི་སྐབས སུ ། བྱམས སྐུ འི ཕག ཏུ ཡིབས་པ འི ཚོང་བ དེས “སང་ཉིན སྔ་མོ ར ཡོང་བ འི མི དེ་ལ ཁྱེད ཀྱི ས བུ་མོ བྱིན དང དེ་ནི སྐྱིད་ས བདེ་ས ཞིག ཡིན།” ཞེས བཤད ། རྒན་མོ དེའི སེམས་སུ ད་ནི“ བྱམས་པ ས གསུང་འབྱོན ཐལ།” ཞེས ནངས སྔ་མོ ར ལངས ནས བྱམས་པ ར ཕྱག་འབུལ བྱས་རྗེས ཡོང་མཁན གྱི མི དེ ལ སྒུག ནས བསྡད ། སྐབས་དེ ར ཚོང་བ ཞིག གིས ། “ཚོང ཉོས ། ཚོང ཉོས།” ཞེས སྐད་རྒྱག བཞིན སྒོ་ཁ ར སླེབས ། ཨ་མ རྒན་མོ ས བྱམས་པ ས ལུང་བསྟན་པ འི མི དེ འདི ཡིན་པ ར འདུག སྙམ སྟེ རང་གི བུ་མོ ཚོང་བ དེའི ཆུང་མ ར བྱིན ། ཚོང་བ དེས བུ་མོ དེ སྒམ ནང་དུ བཅུག སྟེ འཁུར སོང་བ ལ ཨ་ཁུ རྒྱལ་བོ ཚང གིས སྟོན་མོ བྱེད་པ དང འཕྲད ། ཚོང་བ ས བུ་མོ བཅུག ཡོད་པ འི སྒམ དེ རྒྱལ་བོ ཚང གི མཁར འདབས ཀྱི དེའུ་འབུར སྦལ་བ འདྲ ཞིག ཡོད་པ དེ འི ཕག ཏུ སྦས ཏེ ཁོ་རང སྟོན་མོ ར སོང ། ཉིན དེ ར རྒྱལ་པོ་ཚང གིས བུ ལ མནའ་མ འདེམ གྱིན ཡོད་པ ས ། གནམ ལ མདའ འཕངས ཏེ བུ་མོ སུ འི སྟེང ལ ལྷུང སོང་ན དེ མནའ་མ ཡིན ཞེས བསྒྲགས རྗེས མདའ་འཕེན རྒྱུའི གྲ་སྒྲིག བྱས ། རྒྱལ་བུ ས དར་ཚོན་སྣ་ལྔ བཏགས་པ འི མདའ་མོ དེ བུ་མོ མང་བོ འཚོགས་པ འི མཁའ ལ འཕེན ཅི་ཐུབ བྱས ཀྱང  ། མདའ་མོ དེ བུ་མོ ཚོ འི ཕྱོགས སུ མི ལྷུང་བ ར བསྟུད་མ ར ལན་འགའ ཞིག ལ མཁར འདབས ཀྱི དེ འུ་འབུར དེ འི ཐོག ཏུ བབས ། དེ་བས རྒྱལ་བུ ས དེའུ་འབུར དེའི ཕག ཏུ ཡང་སྙིང ཅི་ཞིག ཡོད་དམ སྙམ སྟེ དེ ར སོང་པ ན ། དེ འི ཕག ཏུ སྒམ་ཆུང ཞིག ཡོད་པ རྙེད ། སྒམ་ཆུང དེའི ཁ་ཕྱེ ནས བལྟ དུས་དེ འི ནང་དུ བུ་མོ ཡིད་དུ་འོང་བ ཞིག བཅུག ཡོད་པ མཐོང་བ ས རྒྱལ་བུ ས མྱུར དུ རང གི བཙུན་མོ ར བསུས ། ཚོང་བ དེ ས བུ་མོ ཁྲིད རྗེས ཡུལ ནས ཨ་མ གཅིག་པུ ར ལུས་པ ས ཨ་མ ས ཀྱང རང་ཁ མ་སོ ས པར གང་སར འཁྱམས ། ཉིན་ཞིག ཨ་མ འཁྱམས ཏེ ཨ་ཁུ རྒྱལ་བོ ཚང གི སྒོ་ཁ ར སླེབས་པ དང ད་ལྟ རྒྱལ་བུ འི བཙུན་མོ ཡིན་པ འི མོ འི བུ་མོ ས མཐོང སྟེ ། མོ ས མི་གཞན ལ ཤེས སུ མ་བཅུག་པ ར གསང་བ འི སྒོ ནས རང་གི ཨ་མ རྒྱལ་བོ འི མཛོད་ཁང དུ འདུག ཏུ བཅུག སྟེ ཉིན་རྒྱུན ཟས་རིགས སྣ་ཚོགས བསྐྱལ ། དེ་ལྟར ལོ་མང འགོར་བ འི ཉིན་ཞིག ཨ་མ མཛོད་ཁང ནས ཤི སོང་བ ས བུ་མོ ཤིན་ཏུ སྐྲག ནས ད ཨ་མ འི བེམ་པོ འདི གང ལ འཁྱེར བསམ ནས སེམས་ཁུར བྱས ཤིང  ། བྱམས་པ ཐུགས་རྗེ་ཅན ལ སྐྱབས་འཇུག ཞུས ཏེ ང འི ཨ་མ འི བེམ་པོ འདི གསེར ལུག་མགོ འདྲ་བ ཞིག ཏུ འགྱུར་བ ར སྨོན ཞེས གསོལ་བ བཏབ་པ ས དེ་ལྟར གྲུབ ། ཉིན་ཞིག བློན་པོ ཞིག གིས རྒྱལ་བོ ལ མཛོད་ཁང ནང དུ རུལ་དྲི ཐུལ འདུག ཅེས ཞུས་པ་བཞིན ཁོ་ཚོ མཛོད་ཁང དུ བལྟ་བ ར ཡོང་དུས ། མཛོད་ཁང དུ གསེར ལུག་མགོ འདྲ་བ ཞིག ཡོད་པ མཐོང  ། རྒྱལ་བོས ། “དེ་སྔ ང འི མཛོད་ཁང དུ རིན་པོ་ཆེ འདི་འདྲ ཞིག མེད་པ ས འདི སུས ཁྱེར ཡོང་བ རེད།” ཅེས དྲིས་པ ས ། བཙུན་མོ ས ཅི ཞིག བཤད་དགོས་པ མ་ཤེས་པ ར འདི ང འི ཡུལ ནས སྐུར ཡོང་བ རེད ཅེས ལན བཏབ ། རྒྱལ་བོས “ ཁྱེད ལ འང ཡུལ ཡོད་དམ ། ང་ཚོ ས ཁྱེད་རང དེའུ་འབུར དེ འི ཕག ནས རྙེད་པ ས ཁྱེད ལ ཡུལ མེད་པ ར འདོད ཡོད ། ཡུལ ཡོད་ན ཡུལ ལ མི་འགྲོ་བ འི དཔེ ཞིག གང ན ཡོད ། ལོ་མང་པོ ཞིག ལ ཡུལ ལ་མ་ལོག་པ ས སང་ཉིན ང་ཚོ ཚང་མ ཁྱེད ཀྱི ཡུལ ལ བལྟ རུ འགྲོ” ཞེས བཤད དེ ། རྒྱལ་བོ དང རྒྱལ་བུ ། བློན་པོ ། འཁོར འབངས སོགས ཀྱིས སང་ཉིན ལམ ལ ཆས བར གྲ་སྒྲིག བྱས ། བཙུན་མོ འི སེམས སུ ཡུལ ལ སོང་ན བྱམས སྐུ མ་གཏོགས ཅི ཡང མེད་པ ས ད་ཅི བྱ ཞེས སྐྲག་སྣང དང བཅས ཡང བྱམས་པ ལ ཡང་ཡང གསོལ་བ བཏབ ། དགུང་མོ དེ ར བཙུན་མོ འི རྨི་ལམ དུ བྱམས་པ ཕེབས ཏེ “བུ་མོ ལགས ། ཁྱེད་རང སྐྲག མི་དགོས ། སང་ཉིན ཁྱེད ཀྱིས ཁོ་ཚོ ཡུལ ལ ཁྲིད ཤོག དང ང ས ཁྱེད ལ མགོན སྐྱོབ གནང ངེས ། སང་ཉིན ལམ་བར དུ ཐོག་མ ར ཁྱེད་ཚོ ལུག་ཁྱུ མང་པོ ཞིག ལ ཐུག ངེས ། ལུག་ཁྱུ འདི སུ ཚང གི རེད ཅེས དྲིས་ན ། ཁྱེད ཀྱིས འདི ངེད ཚང གི ཡིན ཞེས ལན ཐོབས ། བར དུ ཁྱེད་ཚོ རྟ ཁྱུ བགྲང གིས མི་ཟིན་པ དང མཇུག ཏུ ནོར་ཁྱུ ས རྩྭ་ཐང ཁེངས་པ ཞིག ལ འཕྲད སྲིད་པ ས ། ཁྱོད ཀྱིས རེ་རེ་བཞིན གོང ལྟར ལན ཐོབས ། སང་ཉིན ང ཁྱེད ཀྱི ཕུ་བོ ར སྤྲུལ ཞིང  ། ཨ་མ སྲུ་མོ ར སྤྲུལ ཏེ ། འཁོར་འབངས ཨ་ཁུ རྒྱལ་བོ ཚང ལས མང་བ ཞིག ཁྲིད དེ ཁྱེད་ཅག བསུ་བ ར འོང  ། ཁྱེད་ཚོ ཉིན བདུན མ་གཏོགས འདུག མི་རུང  ། དེ ལས ལྷག ཏུ བསྡད་ན ང འི སྤྲུལ རྟགས ཡལ འགྲོ” ཞེས གསུངས ། གཏམ དེ ཐོས རྗེས བཙུན་མོ དགའ དྲག སྟེ ཕྱི་ཉིན ནམ ལངས་པ དང ལམ ལ་ཆ ས ། ལམ བར དུ བྱམས་པ ས ལུང་བསྟན་པ བཞིན ལུག་ཁྱུ དང རྟ་ཁྱུ ། ནོར་ཁྱུ དག ལ རེ་རེ་བཞིན ཐུག ཅིང ། བཙུན་མོ ས དེ་དག ཚང་མ མོ ཚང གི ཡིན་པ ར བཤད ། དེ་ནས ཁོ་ཚོ ཡུལ དུ ཐོན ལ་ཉེ སྐབས ། འཁོར འབངས མང་པོ འི མཐའ ནས བསྐོར ཏེ བསུ་བ རྒྱ་ཆེན་པོ མཛད ཅིང  ། རྒྱལ་བོ འཁོར དང བཅས་པ ཁྱིམ ལ བསུས ཏེ གསོལ་སྟོན གྱ་ནོམ་པ ར བཤམས ། དེ་ནས ཉིན བདུན ལོན་པ་ན བུ་མོ ས ང ཡུལ ནས སུན གི ། ད ཕྱིར གནས་ཡུལ ལ འགྲོ ཞེས བཤད ཅིང ཕུ་བོ དང སྲུ་མོ ས ཇི་ལྟར འགོག ཁུལ བྱས ཀྱང མ་ཁོག་པ ར ཕྱིར རྒྱལ་བོ འི ཕོ་བྲང དུ ལོག་པ འི ལམ དུ ཆས ། བྱམས་པ ས བུ་མོ ལ ཉིན འག འི རྗེས ཀྱི ཉིན་བཟང སྐར་བཟང གི དུས ཤིག ལ ང ནམ་མཁ འི་མཐོངས སུ འཕུར རྒྱུ ཡིན ། དེ་དུས ཁྱེད ཀྱིས ང ལ གསོལ་བ ཐོབས དང ང མཐོང་ཐུབ ཅེས གསུངས ། ཉིན འགའ འགོར་བ འི ཉིན་བཟང སྐར་བཟང ཞིག ལ བུ་མོ ས ཁང་ཐོག ནས བསང ཕུད ཅིང གསོལ་བ རྩེ་གཅིག ཏུ བཏབ་པ ལ བྱམས་པ སེར གྱིལ་ལེ ར གནམ ལ འཕུར སོང་བ དང ། “ རྗེས ཕྱོགས ཁྱེད་རང ཡུལ ལ ལོག མི་རུང།” ཞེས གསུང འབྱོན་ཏོ །  ། 