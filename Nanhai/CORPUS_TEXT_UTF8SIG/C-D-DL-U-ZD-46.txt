﻿http://www.khabdha.org/p=78028 བརྗོད་གཞི ། སེམས་འཕྲིན ། རྫ ཚེ་རིང་བཀྲ་ཤིས ། ༢༠༡༥ ལོ-འི འཛམ་གླིང དཀར་ཟས ཉིན མོ-ར སྤྲིངས་པ-འི འཕྲིན ། སངས་རྒྱས ལ ཕྱག འཚལ ལོ །  ། སང་ཉིན ནི སྤྱི་ལོ ༢༠༡༥ ཟླ ༡༡ ཚེས ༢༥ སྟེ འཛམ་གླིང དཀར་ཟས ཀྱི ཉིན་མོ-འམ ། འཛམ་གླིང ཤ་མེད ཀྱི ཉིན་མོ རེད ། ཉིན་མོ འདི་ནི སྤྱི་ལོ ༡༩༨༦ ལོ-ར རྒྱ་གར ནས འགོ བཙུགས ཤིང  ། རིམ གྱིས རྒྱལ་སྤྱི-འི ངོས་འཛིན བྱས་པ-འི ཤ་མེད ཀྱི ཉིན་མོ ཞིག རེད ། ཉི་མ འདི-ར ང་ཚོ ཚང་མ-ས སྒོ དུ་མ ནས དཀར་ཟས ཁོ་ན-ར སྤྱོད་པ-འི མི་སྡེ ཞིག འཛུགས རྒྱུ-ར མཉམ ལས བྱེད དགོས ། ང-ས ཀྱང འདི ན རང་ཉིད སྒེར གྱི མྱོང་ཚོར འགའ་ཞིག དང སྦྲེལ ཏེ དཀར་ཟས ཀྱི ཆེད དུ འབོད་སྐུལ གྱི ཡིག་ཆུང ཞིག འབྲི གིན ཡོད ། དེ་རིང ཞོགས་པ ང གཙུག་ལག་ཁང ནས མེཀ་ལོར དུ ཡར ཡོང ས-འི ཟ་ཁང ཞིག གི ནང ནས ལུམ་ཇ ཕོར་བ ཤེལ་དེམ གང བཏུང ནས ངལ་གསོ ཏོག་ཙམ བརྒྱབ་པ ཡིན ། དེ་ནས ཆུ་ཚོད བཅུ་གཉིས ཟིན་གྲབས འདུག་པ-ས སྦྱིན་བདག བོད་པ ཨ་ཅག དེ-ར ། ཉིན་གུང ཁ་ལག ག་རེ ཡོད ། ཅེས དྲིས ། ཨ་ཅག དེ-ས ། རྒན་ལགས ། ཤ་ཡོད ཡོད མ་རེད དཱ ། ཟེར ། ང-ས ལན དུ ། དེ ཡག་པོ རེད པཱ ། ང-ས ཀྱང ཤ ཟ གིན མེད ། ཅེས ལན བཏབ ། མོས སླར་ཡང ང ལ ། ང་ཚོ བོད་པ-འི སྐུ་ཞོགས མང་པོ ཞིག གིས ཤ ཡོད མེད ན མི་མཆོད གིས ཟེར ། སྐབས དེ-ར ང-འི སེམས སུ ། སྤྱིར་བཏང ཡིན ན ། གྲྭ་ཆས གྱོན་མཁན ཞིག ཟ་ཁང ཞིག ཏུ བསླེབས ནས ཟ་མ དགོས ལབ ན ། སྦྱིན་བདག གིས ཤ་མེད ཡོད མ་རེད ། དགོངས་དྭངས ། ལབ འོས་པ ཞིག རེད ། འོན་ཀྱང  ། ང་ཚོ བོད་པ-འི སྤྱི་ཚོགས སུ ། ཟ་ཁང དུ གྲྭ་པ-ས ཟ་མ ག་རེ ཡོད ཅེས དྲིས་པ དང  ། དགོངས་དྭངས ། ཤ་ཡོད ཡོད མ་རེད ། ཅེས སྔོན ལ གསལ་བཤད དགོས་པ འདི-ས ཅི་ཞིག མཚོན གྱི འདུག ཨང སྙམ་པ-འི ཚོར་བ སྐྱུར་མོ ཞིག བྱུང  ། སྐབས དེ-ར ང-ས ཉེ་སྔོན ཞིག ལ ། སྤྲུལ་སྐུ མཁས་པ ཞིག གིས ། ཁོང་ཚོ དགེ་འདུན་པ ཁག་ཅིག རྒྱ་གར ལྷོ་ཕྱོགས ཀྱི ཁ་ཆེ-འི གྲོང་སྡེ བ་ཕྱུགས ཀྱི བཤས་ར ཡོད་ས ཞིག ཏུ སོང ཞིང  ། རླངས་འཁོར ལས བབས ཚར མ ཐག མུ་སི་ལམ་པ དེ ཚོས གཡས རུབ གཡོན རུབ བྱས ཏེ ། གུ་རུ་རྗེ ། ཤ གསར་པ དང ཡག་པོ ཡོད ། ཟེར གྱིན ཕར་འཐེན ཚུར་འཐེན བྱས་པ དང  ། སྐབས དེ-ར ཁོང གིས ། རང་ཉིད སངས་རྒྱས ཀྱི རྗེས་འཇུག ཞིག དང  ། ཁྱད་པར བླ་མ གྲྭ་པ ཞིག ཡིན་པ-འི ཆ ནས གསོད ལ ཉེ་བ-འི དུད་འགྲོ ཞིག གི གམ དུ སླེབས ན ཁོང་ཚོ-ར གསོན་པ-འི རེ་བ སྦྱིན་མཁན ཡིན དགོས རྒྱུ ལ ། ཁོང དག གི མིག་ལམ ན ང་ཚོ-ས འདི འདྲ-འི བག་ཆགས ངན་པ ཞིག བཞག འདུག ཨང སྙམ ནས ཉིན མང་པོ-ར སེམས་པ ཤིན་ཏུ མ་སྐྱིད་པ ཞིག བྱུང  ། ཞེས གསུངས་པ-འི བཀའ་མོལ དེ-འང ཡིད ལ དྲན ། དེང་སང རྡ་ས འདི-ར མཚོན ན ། ནོར་བུ མགྲོན་ཁང དང  ། མགྲོན་ཁང ལྗང་གུ སོགས སྤུས་ཚད ཅུང བཟང་བ-འི ཟ་ཁང གང མང ཞིག གིས དཀར་ཟས ཁོ་ན གཏོང གིན ཡོད་པ ནི དགའ འོས་པ ཞིག རེད མོད ། ཁོང་ཚོ-འི དཀར་ཟས བཟོ དགོས་པ-འི དམིགས་ཡུལ གཙོ་བོ ས་ཆ འདི-ར ཡོང་མཁན གྱི ཕྱི་རྒྱལ་བ དང རྒྱ་གར བ མང ནས མང དུ འགྲོ བཞིན་པ དག གི ནང དུ ཤ ཟས ཟ་མཁན ཉུང ནས ཉུང དུ འགྲོ བཞིན་པ-འི རྒྱུ་མཚན གྱིས ཡིན་པ གོ དུས སེམས་པ སླར་ཡང འདང་རྒྱག གི ནང དུ ལྷུང  ། མདོར་ན ། ཁོར་ཡུག གང དུ སོང ཡང ད་ལྟ-འི དུས ན ཤ ཟ་མཁན མང ཤོས དེ བོད་པ ཆགས ཀྱི ཡོད་པ ལྟ་བུ-འི མཐོང་སྣང བྱུང  ། དེས ན ད ནས རང་རེ བོད་པ སྤྱི དང  ། ཁྱད་པར དགེ་འདུན་པ དག གིས ད ནས དམར་ཟས ཀྱི ཕྱོགས འདི ལ ཅིས ཀྱང ལྟ་སྟངས གསར་པ ཞིག སྤྱད དེ གཟིགས དགོས་པ-ར མཐོང ངོ  །  ། སྤྱི་ལོ ༢༠༡༥ ཟླ ༡༡ ཚེས ༢༤ ཉིན ། རྫ ཚེ་རིང བཀྲ་ཤིས ཀྱིས འཛམ་གླིང དཀར་ཟས ཉིན་མོ-འི སྔ་ནུབ ཏུ བཞུགས་སྒར རྡ་རམ་ས་ལ-འི མགྲོན་ཁང ཞིག ནས སྤྲིངས ། 