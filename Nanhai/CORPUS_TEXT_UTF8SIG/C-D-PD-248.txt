༢༡ རྒན་རྒོན གཉིས དང བྱིས་པ གཉིས ། གནའ་སྔ་མོ ཞིག ལ ། ས་ཆ ཞིག་ན རྒན་རྒོན གཉིས དང བྱིས་པ གཉིས ཡོད ཅིང  ། ཁྱིམ་ཚང དེ ར བ་མོ གཅིག དང བྱ་མོ འགའ ལས མེད་པ ས ། རྒན་མོ འི སེམས སུ ངན་སེམས བཅངས ཏེ རྒད་པོ ལ འུ་གཉིས ཀྱིས བྱིས་པ འདི གཉིས ས་ཆ གཞན ཞིག ཏུ བསྐྲད ཚེ ། འུ་གཉིས ལ འོ་མ དཀར་ཡོལ དོ་རེ དང བྱ་བོ སྒོ་ང གཉིས་རེ བགོས ཆོག་པ ས ། བུ དང བུ་མོ འདི གཉིས ཅིས ཀྱང གནས གཞན དུ བསྐྲོད དགོས་པ ར འདུག ཅེས སྐུལ་བ ལྟར རྒན་རྒོན གཉིས གྲོས འཆམས ། དེ་ནས རྒན་རྒོན གཉིས ཀྱིས བྱིས་པ གཉིས ལ སང་ཉིན ཁྱེད་གཉིས ཤིན་ཏུ སྐྱིད་པ འི ས་ཆ ཞིག ལ རྩེད དུ འཁྲིད ནས འགྲོ ཞེས བཤད ཅིང  ། ཕྱི་ཉིན ལམ དུ ཆས དགོས་པ ས ། རྒན་མོ ས དགུང་མོ དེ ར བུ་ཕྲུག གཉིས ལ ལམ་རྒྱགས མང་པོ གྲ་སྒྲིག བྱས ། ཞོགས་པ འི ཉི་འོད ས ལ འཕྲོ ས མ་ཐག རྒད་པོ ས བྱིས་པ གཉིས ཁྲིད ཏེ ཤིན་ཏུ ཐག་རིང་བ འི ས་ཆ ཞིག ཏུ སོང ནས ། བྱིས་པ གཉིས ལ ཁྱེད་གཉིས ས་ཆ འདི ནས སྡོད དང  ། ང་རང ཕར་ཁ འི ཉག་ག ར སོང ནས ཕྱིར ལག་པ གཡུག་དུས ། ཁྱེད་གཉིས ཕྱིར ཡུལ ལ ཤོག ཅེས གདམས ། རྒད་པོ ཕྱིར ཡུལ ལ ལོག སྐབས ། ཉག་ག དེ རུ དབྱུག་པ ཞིག གི རྩེ་མོ ར གོས་ཧྲིལ ཞིག བཏགས ཏེ བཞག དེ་ནས བྱིས་པ གཉིས རྩེད་མོ རྩེད ནས ཡུན་རིང འགོར ཞིང མུན ཡང རུབ ལ ཉེ སྐབས ། ཨ་ཅེ ཡིས དབྱུག་པ འི རྩེ ལ བཏགས་པ འི གོས་ཧྲིལ རླུང གིས བསྐྱོད་བཞིན་པ དེ མཐོང ནས ། ནུ་བོ ལ འུ་གཉིས ཡུལ ལ འགྲོ་རན འདུག སྤོ་བོ་ལགས ཀྱིས འུ་གཉིས ཕྱིར ཁྱིམ དུ ལོག ཟེར ནས ལག་བརྡ གཏོང གིན འདུག ཅེས ཟེར ཞིང  ། ཁོ་གཉིས མཉམ དུ གནས དེ ར ཕྱིན་པ་ན ། དེ་ནི རང གི སྤོ་བོ མ་ཡིན་པ ར སྤོ་བོ འི གཡོ་སྒྱུ འི འཕྲུལ ཅིག ཡིན་པ གཞི ནས རྟོགས ། བྱིས་པ གཉིས སེམས་སྡུག དྲག་པོ སྐྱེས ནས ཅི་བྱེད་འདི་བྱེད མེད་པ ར གནས ངེས་མེད དུ འགྲིམས ཤིང  ། ཁོ་གཉིས ཀྱིས ཐང ནས གོ་རེ ཞིག རྙེད བྱུང་བ ས དེ ཟ་ཞོར དུ ས ལ མཛུབ་མོ ས བཙུགས ཏེ རྩེད་མོ ར གཡེང་བ འི སྐབས སུ ། གློ་བུར དུ ས བརྡིབས ཏེ ཁུང་བུ ཆེན་པོ ཞིག བྱུང  ། བྱིས་པ གཉིས ས་ཁུང དུ འཛུལ ཏེ གནས དེ ར བལྟ་དུས ། དེ་ནི འདྲེ་མོ ཞིག གི ཁང་བ ཡིན་པ རེད ། མཚན་མོ དེ ར ། ནུ་བོ ས ཨ་ཅེ་ལགས ། འུ་གཉིས གང དུ ཉལ ཞེས དྲིས ། ཨ་ཅེ ས འུ་གཉིས ཁང་བ འི ལྕམ་ཁེབས སྟེང དུ ཉལ ཅེས་པ ལྟར ཁོ་གཉིས དེ འི སྟེང དུ ཉལ ། ཅུང མ་འགོར་བ ར འདྲེ་མོ མ་བུ གཉིས ནང དུ འོང སྟེ ། འདྲེ་ཕྲུག གིས འུ་ཚང ལ གསོན་དྲི ཞིག བྲོ་བ འདི ཅི ཡིན ནམ ཞེས དྲིས ། འདྲེ་མོ ས འུ་གཉིས གསོན་པོ མིན ནམ ཞེས བཤད ། འདྲེ་ཕྲུག གིས དེ་གཉིས མི་འདྲ ཟེར ། ཡང འདྲེ་ཕྲུག གིས ཨ་མ་ལགས ། འུ་ཚང ལ རྐང་བ འི བོལ་ལེབ་ཅན ཞིག འོང མྱོང་བ་འདྲ ཞེས བཤད ། འདྲེ་མོ ས འུ་གཉིས བོལ་ལེབ་ཅན མིན ནམ ཟེར ། འདྲེ་ཕྲུག གིས དེ་གཉིས མི་འདྲ ཟེར ། དེ་ནས འདྲེ་མོ ས འུ གཉིས སླ་ང ནང ནས ཉལ ལམ ཚ་ཐབ སྟེང དུ ཉལ ཞེས དྲིས ། འདྲེ་ཕྲུག གིས འུ་གཉིས ཚ་ཐབ སྟེང དུ ཉལ ཟེར་བ ལྟར དེ ར ཉལ ། ནམ་གུང ལ ནུ་བོ ས ཨ་ཅེ་ལགས ། ང ལ གཅིན ཤོར་བ ས ད ཅི་བྱ ཞེས ཟེར་བ་ན ། ཉུང་ཙམ་རེ ཐོངས ཟེར་བ ལྟར གཅིན ཉུང་ཉུང རེ བཏང་བ ས ། འདྲེ་མོ དང འདྲེ་ཕྲུག གཉིས ཀྱིས ཆར འབབ བཞིན ཡོད་པ ར འཁྲུལ ཏེ འུ་གཉིས སླ་ང ནང ལ ཉལ དུ འགྲོ ཟེར ནས སླ་ང འི ནང དུ ཉལ ། སྐབས དེ ར བྱིས་པ གཉིས དལ་བུ ར འཇབ ཡོང སྟེ འདྲེ་མོ་ཚང དུ ཡོད་པ འི གསེར གྱི རྡོ་རིལ དེ སླ་ང འི ཁ་ལེབ ཐོག ཏུ བཞག ཅིང སླ་ང འི འོག ཏུ མེ བུས་པ ས ། འདྲེ་མོ དང འདྲེ་ཕྲུག གཉིས ཀྱིས ཨ་ཚ་ཚ ཞེས ངུ་འབོད ཇི་ལྟར བྱས ཀྱང མེ འབུད འཚམས མ་བཞག ནམ ལངས་དུས སླ་ང འི ཁ ཕྱེ ནས བལྟས་དུས ། འདྲེ་མོ མ་བུ གཉིས ཕྱགས་མ གཉིས སུ གྱུར འདུག དེ་ནས བྱིས་པ གཉིས ཀྱིས ཕྱགས་མ གཉིས་པོ དང ཁང་བ འི ནང དུ ཡོད་པ འི མི་གཙང་བ སོགས སྒོ་ཁ ར གཡུག འདྲེ་ཁང ནང དུ གསེར གྱི ལག་སྐོར ཞིག ཡོད དེ གཡས སུ སྐོར་ན གོས་ཆེན འདོམ དུ འཇལ ནས འོང་བ དང གཡོན དུ སྐོར་ན ཟས དངུལ བྲེ རུ ཚད ནས རང་བཞིན གྱིས བྱུང་བ ས ། བུ བུ་མོ གཉིས ལ བདེ་སྐྱིད འཚོ་བ འི དཔལ ལ རོལ་པ འི སྐལ་བཟང བྱུང  ། ཉིན་ཞིག རྒན་རྒོན གཉིས ཀྱི ཁ་མ་སོས རྒྱབ ཕུད མ་ཐུབ་པ ར སྤྲང དུ འགྲོ བཞིན་པ བྱིས་པ གཉིས ཀྱིས མཐོང་བ ས ། ནུ་བོ ས ཨ་ཅེ་ལགས ། གན གཉིས འུ་ཚང གི སྤོ་བོ དང ཨ་ཡེ གཉིས ཡིན་པ་འདྲ ཞེས ཟེར ཡང  ། ཨ་ཅེ ས དེ་གཉིས མིན་པ ར འདུག སྙམ ། གལ་ཏེ ཡིན་པ འི དབང དུ བཏང་ན འང  ། དེ་སྔོན ངེད་གཉིས མ་བསྐྱངས་བ ར ཁྱིམ ནས བསྐྲད་པ ས ། ངེད་གཉིས ལ ཁོ་གཉིས སྐྱོང་བ འི འགན མེད ཅེས བཤད་པ་ན ། ཡང ནུ་བོ ས ཨ་ཅེ ལ བཟང་ཡང་ངན་རུང འུ་ཚང གི སྤོ་བོ དང ཨ་ཡེ གཉིས ཡིན ཟེར་བ ས ། གཉིས་ཀ ས སྤོ་བོ དང ཨ་ཡེ གཉིས ལ བདག་སྐྱོང བྱེད་པ ར གྲོས འཆམ ཞིང  ། དེ་གཉིས ཁྱིམ དུ བསུས ཏེ ཁོ་ཚོ འི མཉམ དུ བདེ་སྐྱིད ཀྱི འཚོ་བ རོལ ནས དུས འདའ་བ ར བྱས་སོ ། །