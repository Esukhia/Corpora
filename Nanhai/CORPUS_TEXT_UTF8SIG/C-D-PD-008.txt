བོང་བུ དང ། ཁྱི ། ཞི་མི ། བྱ་ཕོ བཅས ཀྱི སྒྲུང  ། བོང་བུ ཞིག དང ། ཁྱི ཞིག ཞི་མི ཞིག བཅས མཉམ དུ འགྲོ ཡི ཡོད་པ དང  ། ཁོ་ཚོ ཚང་མ རྒན་འཁོགས ཆགས ནས ། སྦྱིན་བདག གིས བསད དོགས ཀྱིས ཁྱིམ ནས བྲོས ཏེ ཡོང་བ ཤ་སྟག རེད །  ། ཁོ་ཚོ ཏུའུ་ལེ་མེན ཟེར་བ འི ཡུལ ལ རོལ་དབྱངས མཁས་ཅན བྱེད་པ ར འགྲོ འདོད་པ དང  ། ལམ་ཕྱེད དུ ཁོ་ཚོ ར བྱ་ཕོ ཞིག འཕྲད་པ དེ ས སྦྱིན་བདག གིས ཁོ བསད ནས བྱ ཤ འི ཐང བཟོ གི ཡིན ཟེར་བ གོ ནས བྲོས ཏེ ཡོང་བ ཡིན ཟེར ཞིང  ། ཁོ ཡང ཁོ་ཚོ དང མཉམ དུ ཏུའུ་ལེ་མེན ལ འགྲོ་འདོད ཧ་ཅང ཆེན་པོ ཡོད ཅེས ཟེར །  ། འོན་ཏེ ཏུའུ་ལེ་མེན ཟེར་བ འི ས་ཆ དེ ཐག ཧ་ཅང རིང་པོ ཡོད་པ རེད ། མཚན་མོ ཁོ་ཚོ ས ནགས་ཚལ ཞིག གི ཁྲོད དུ ཞག་སྡོད བྱས་པ དང  ། བྱ་ཕོ ས ཤིང གི རྩེ ར འཕུར་ཚེ ། ཐག་རིང གི ས ར འོད ཕྲ་མོ ཞིག ཡོད་པ མཐོང ནས ། ཁོ་ཚོ མཉམ དུ དེ ཕྱོགས སུ ཕྱིན་པ ས ། བཞུ་འོད རབ་ཏུ གསལ་བ འི ཁང་པ ཆེན་པོ ཞིག གི དྲུང དུ སླེབས་པ རེད ། བོང་བུ གཟུགས་པོ ཆེ་ཤོས ཡིན་པ དེ ས ཇག་པ ཁྱུ ཞིག ཡོད་པ སྒེའུ་ཁུང གི ནང ནས མཐོང་བ དང  ། ཇག་པ་ཚོ ས སྒྲོག་ཙེ ཆེན་པོ ཞིག གི མཐའ ནས བསྐོར ཏེ ཟ་རྔམ འཐུང་རྔམ བྱེད་བཞིན ཡོད ཅིང  ། སྒྲོག་ཙེ འི སྟེང དུ མེན་པ འོ དང  ། ཤ་བསྲེགས་མ ། རྒུན་རག བཅས ཟས ཞིམ་པོ བསྒྲིག ཡོད་པ རེད །  ། དེས་ན ཁོ་ཚོ ས ཇག་པ ཇི་ལྟར ཕྱིར་སྐྲོད བྱ་རྒྱུ འི ཐད གྲོས་བསྡུར བྱས་པ དང  ། མཐའ་མ ར ཁོ་ཚོ ས ཐབས་ཤེས ཤིག དྲན་པ རེད ། བོང་བུ ས མདུན གྱི རྨིག་པ ཁྲ་མ འི སྟེགས་བུ འི སྟེང དུ བཞག་པ དང  ། ཁྱི ཡིས བོང་བུ འི སྒལ་པ འི སྟེང དུ མཆོངས ཤིང  ། ཞི་མི ས ཁྱི འི སྟེང དུ འཛེགས ། མཇུག ཏུ བྱ་ཕོ ས ཞི་མི འི མགོ་བོ འི སྟེང དུ འཛེགས་པ བཅས བྱས ཤིང  ། དེ་ལྟར ལངས ཟིན རྗེས ། བོང་བུ དང  ། ཞི་མི ། ཁྱི བཅས ཀྱིས དུས གཅིག ཏུ རང་རང གི སྐད བརྒྱབ ནས རོལ་དབྱངས དཀྲོལ གཏོང བྱེད་བཞིན དུ སྒེའུ་ཁུང ནས ཁང་པ འི ནང ལ མཆོངས་པ རེད །  ། ཇག་པ་ཚོ འི བསམ་པ ར གདོན་འདྲེ ཡོང གི ཡོད རེད བསམས ནས ། འཚང་ཁ ཤིག་ཤིག ངང ནགས་ཚལ གྱི ཁྲོད དུ བྲོས་པ དང  ། རོགས་ཟླ བཞི་པོ ས སྒྲོག་ཙེ འི འཁྲིས སུ བསྡད དེ ཟས ལྷག་མ དེ་དག ནས རྒྱགས་ཚད བཟས་པ རེད །  ། ནམ་སྨད དུ སླེབས་དུས ཁོ་ཚོ ས བཞུ་མ ར བསད ནས ཉལ་བ དང  ། ཇག་པ་ཚོ ས ཐམས་ཅད ལྷིང་འཇགས བྱུང་བ ཐག་རིང ནས མཐོང་བ་ན ། ཁང་པ འི ནང དུ མྱུལ་ཞིབ བྱེད་མི ཞིག བཏང ཞིང  ། ཇག་པ དེ ཁང་པ འི ནང ལ འཛུལ་དུས ། ཞི་མི འི མིག ནས འོད སྔོན་པོ ཞིག འཚེར་བ དེ་ནི བསྲེགས མ་ཚར་བ འི སོལ་བ རེད བསམས ནས ། མུ་ཟེ རྐང་གཅིག བཏོན ཏེ མེ སྤོར དགོས བསམས་པ དང  ། ཞི་མི ས ཁོ འི གདོང ལ མཆོངས ཏེ སྡེར་ཤད བརྒྱབ་པ ས ། ཁོ སྡུག་སྐད ཤོར་བཞིན ཕྱིར བཤོལ ཏེ ལྟག་སྒོ ནས བྲོས དགོས བསམ་དུས ། དེ་ག ར ཉལ་བ འི ཁྱི དེ ས ཁོ འི བརླ་ཤ ར སོ བཏབ ཅིང  ། ཁོ ས སྒོ་ར འི ནང ལ བྲོས་དུས བོང་བུ ས ཁོ ལ རྡོག་རྒྱག གཅིག གཞུས་པ རེད །  ། བྱ་ཕོ ཡང གཉིད ཧར གྱིས སད དེ ཁང་པ འི གདུང་མ འི སྟེང ནས "ཀོ་ཀོ ཀོ་ཀོ འོ "ཟེ སྐད བརྒྱབ ། ཇག་པ ས སྲོག བརྡོས ཀྱིས ཇག་དཔོན གྱི ས ར རྒྱུགས ནས ། "ཨ་ཙི ། ཁང་པ འི ནང་ན མོ་མ ཞིག འདུག་པ དེས སེན་མོ རིང་པོ ང འི ངོ ལ བཙུགས ཡོང་བ དང  ། སྒོ་ཁ ར མི ཞིག ལངས ནས བསྡད་པ དེ ས ལག་པ ར གྲི ཞིག འཁྱེར ནས ང འི བརླ་ཤ གཅོད་པ ར ཡོང གི འདུག སྒོ་ར འི ནང་ན ཐན་འདྲེ ནག་པོ ཞིག འདུག་པ དེ ས དབྱུག་པ འཁྱེར ནས ང ལ གང་བྱུང དུ གཞུས བྱུང  ། ཐོག་ཁ ར ཁྲིམས་དཔོན ཞིག འདུག་པ དེ ས སྡུག་ཅག དེ ཟུངས ཤིག ཟེར སྐད ཆེན་པོ རྒྱག གི འདུག་པ ས ། ང མགྱོགས་པོ བྲོས ནས ཡོང དགོས བྱུང "ཞེས བཤད ། ཇག་དཔོན དེ ས ཁོ འི གཏམ དེ ཐོས རྗེས ། ཇག་པ་ཚོ འཁྲིད ནས ཡུལ གཞན ལ ཕྱིན་པ རེད །  ། དེ་ནས་བཟུང སྟེ ཏུའུ་ལེ་མེན ལ རོལ་དབྱངས མཁས་ཅན བྱེད་པ ར འགྲོ འདོད་པ འི རོགས་ཟླ བཞི་པོ དེ་ག ར བསྡད་པ དང  ། ཁོ་ཚོ འཚོ་བ སྐྱིད་པོ བྱུང ནས ། ཏུའུ་ལེ་མེན ལ ཕྱིན མེད་པ རེད།