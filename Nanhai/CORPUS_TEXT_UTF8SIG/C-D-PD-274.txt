ཚོང་བ དང གཡོག་པོ ། དེ་སྔོན ས་ཆ ཞིག་ན ། རང་འདོད ཆེ ཞིང སེར་སྣ་ཅན གྱི ཚོང་བ ཞིག ཡོད ། ཉིན་ཞིག ཁོ ས གཡོག་པོ ཁྲིད དེ ལྷ་ས རུ ཚོང བྱེད དུ སོང  ། ལམ་བར དུ ཁོ་རང གིས རྟ ཞོན་པ དང  ། གཡོག་པོ ར ཅ་ལག རྣམས འཁུར དུ བཅུག སྟེ ། རྐང་ཐང ལ ཁོ འི རྗེས ལ འབྲངས ནས འགྲོ རུ བཅུག་པ མ་ཟད ། ཟས ཞིམ་པོ རྣམས ཁོ་རང གིས ཟོས ནས གཡོག་པོ ལ ཟོས ལྷག དང འཐུང ལྷག ཁོ་ན སྤྲད ། ཁོང གཉིས ཀྱིས ཉིན མང་བོ ར འགྲུལ་བཞུད བྱས རྗེས གྲོང་ཁྱེར ལྷ་ས ལ འབྱོར ། ཉིན་ཞིག ཚོང་བ དེ ཚོང་དོན ཞིག གི ཆེད ཁོ གཅིག་པུ ས་ཆ གཞན ལ འགྲོ དགོས བྱུང་པ ས ། ཁོ ས སྔ་ས ནས གཡག་ཤ བཙོས་མ རྣམས སླ་ང ཞིག གི ནང དུ བཅུག་པ དང  ། ཡང ཟས་རིགས གཞན་དག སླ་ང གཞན ཞིག གི ནང ལ བཅུག དེ་ནས ཁོ ས མཛུབ་མོ ས ཟས་རིགས བཅུག ཡོད་པ འི སླ་ང བསྟན ཏེ ། སྣོད འདི འི ནང གི ཟས་རིགས རྣམས དུག་ཅན ཡིན་པ ས རྩ་བ ནས ཟ མི་ཉན ཞེས དང  ། ཡང ཁོ འི མཛུབ་མོ གཡག་ཤ བཅུག ཡོད་པ འི སླ་ང དེ བསྟན ནས ། སྣོད འདི འི ནང དུ འང བྱ དང བྱེའུ བཅུག ཡོད ། གལ་ཏེ སྣོད འདི འི ཁ་ཕྱེས་པ ཡིན་ན བྱ་བྱེའུ རྣམས འཕུར འགྲོ་བ ས ། སྣོད ཀྱི ཁ རྩ་བ ནས ཕྱེ མི་ཉན ཞེས བཤད དེ ཕྱིན སོང  ། གཡོག་པོ ས སྦྱིན་བདག གིས ཁོ མགོ་སྐོར གཏོང གི ཡོད་པ ཤེས་ན འང ། མ་ཤེས་ཁུལ གྱིས ། ལེགས་སོ ། སྦྱིན་བདག ལགས ། ཡིན་དང་ཡིན ཞེས ལན བཏབས ། ཚོང་བ ཁང་སྒོ ནས ཕྱིར སོང མ་ཐག གཡོག་པོ ས སླ་ང གཉིས་ཀ ཁུར ཏེ ། ཉེ་འགྲམ གྱི གླིང་ཀ ཞིག ལ སྤྲོ་སྐྱིད གཏོང དུ ཕྱིན ། དེ་ནས ཁོ ས རོ་བཅུད ལྡན་པ འི གཡག་ཤ བཙོས་མ དང ཞིམ་མངར ལྡན་པ འི ཟས་རིགས ཚང་མ ཟོས ཏེ ། ཡིད་ཚིམས་པ ར བྱས ནས སྐྱིད་པོ འི ངང གཉིད ལ ཡུར ། ཉིན དེ འི དགོང་མོ ར ། ཚོང་བ དེ ཕྱིར ནང དུ ཐོན་དུས ། གཡོག་པོ དང སླ་ང གཉིས་ཀ མཐོང་ཡུལ་ན མེད་པ རེད ། དེ་ནས ཁོ ས གཡོག་པོ ཞེས འབོད ཞོར དང སྡུག ཞོར དུ ཁང་སྒོ ནས བུད དེ གང་ས ར སྐད བརྒྱབ ། གཉིད དུ ཡུར་པ འི གཡོག་པོ དང སྟོང་བ ར བུད་པ འི སླ་ང གཉིས་ཀ ཉེ་འགྲམ གྱི གླིང་ཀ ཞིག གི ནང དུ རྙེད དེ ། ང འི གཡག་ཤ ཚོན་པོ ཞེས སྐད་ངན ཤོར ། དེ་ནས གཡོག་པོ གཉིད ལས སད ནས ན་རེ ། སྦྱིན་བདག ལགས ། ད་ནང སྐུ་ཉིད ཕེབས ནས དུས་ཡུན ཅུང འགོར རྗེས སླ་ང འི ནང གི བྱ་བྱེའུ རྣམས ཀྱིས སྐད་ཅོར མང་བོ བརྒྱབ་པ དང  ། ང འི སེམས ལ ། ཁོང་ཚོ དབུགས་སུབ ཐེབས ཀྱི ཡོད་ས རེད དྲན ཏེ སླ་ང འི ཁ ཅུང་ཟད ཕྱེས་པ ཡིན ། སྟབས མ ལེགས་པ ཞིག ལ ། སླ་ང འི ནང གི བྱ་བྱིའུ ཚང་མ འུར དུར་སེ ཡར འཕུར སོང ། དེ་ནས ང འི སེམས ལ ད གསོན་པ ལས ཤི་ན དགའ སྙམ སྟེ ། གླིང་ཀ འདི ར འོང ནས ཟ་མ དུག་ཅན ཆ་ཚང ཟོས་པ ཡིན ། འོན་ཀྱང ལམ་འགྲོ མེད་པ འི གཡོག་ངན ང ད་དུང ཤི མ་སོང ཞེས ལན བཏབས་སོ །  ། 