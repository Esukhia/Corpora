འདམ་སེང དང མཚོ ཕག གི གཏམ་རྒྱུད ། ངར་སྐད ཁོ་ན ར བརྟེན ནས སྡེར་ཆགས ཀྱི རྒྱལ་བོ ར གསོལ དགྲ་བོ ར དཔུང་འཇུག མི་ཐུབ་པ འི སྒྱིད་ལུག གི གཤིས་ཀ དེ ས མུ་མཐུད ནས གཅན་གཟན གཞན གྱི ཁ་ཟས འཕྲོག ནས ཤ ཟ་སྟངས དང ཁྲག འཐུང་སྟངས ནི གསར་གཏོད དུ རློམ མཐོ་ས རེ ར བུད ནས གླལ་སྒྱིངས ཡིད་ཚིམ་པ རེ བྱས རྗེས ནམ་རྒྱུན གོམ་ལོབས སུ སོང་བ འི ངན་གཤིས དེ ལྷང ལ འབུད ཧ་ཅང ཉམ་ཆུང་བ འི རང་གི འཁོར གྱི ཟས སྐལ འཕྲོག་དུས ཁོ ལ རྔ་མ གཡུག་མཁན ནི མདོག ཉེས་པ འི མཚོ་ཕག དེ ཡིན ལ ཁོང གཉིས ཀྱི བར་ན སུ ས ཀྱང མཐོང དཀའ་བ འི ལྐོག་ཇུས ཤིག ཡོད ། མཚོ་ཕག ནི རྩྭ་ཟན ཡིན ལ ཤ་ཟན ཡང ཡིན་པ ས སྡེར་མོ་ཅན ལ འཕྲད་དུས ཧ་ཅང ཐུང་བ འི རྔ་མ དེ གཡུག ལ རྨིག་པ་ཅན ལ ཐུག་དུས ཀྱང རྔ་མ ཐུང་ཐུང དེ གཡུག་པ ར བྱེད དོན དུ སྲིད་ཇུས ཤིག ཡིན ཟེར ཡང མིག ལ ཧ་ཅང གཟན ། འདམ་སེང དང མཚོ་ཕག གཉིས སྐྱེས་ཁུངས མི་འདྲ ལ ཁ་ཕྱོགས ཀྱང མི་འདྲ མོད རང་དབང གི མིང འོག ནས བདག་མེད སེམས་ཅན གྲངས་མེད ཀྱི ཚེ་སྲོག ཡང་ཡང བསྐུམས སེང་གེ ལ གོ་ཐོབ ཅིག ཡོད་པ ར མཚོ་ཕག གིས སྤྲེལ་ལད འཁྲབ ཏེ རང གི སྡེ གྲལ ནས ཀྱང སེང་གེ འི རྒྱུག་ཁྱི བྱེད དོ ། འདམ་སེང ཚུར སླེབས་དུས གཡུ་རལ གསིག ཅིང སླེབས་ན འང ཕར འགྲོ་དུས རྔ་མ དྲུད ནས འགྲོ ངེས་པ འི བྱེད་སྟངས འདི ས ཤ་གཟན གྱི རིགས གཞན་དག ལ ངེས་མེད ཀྱི དོགས་པ ཞིག དང དགོས་མེད ཀྱི རྩོད་གླེང མང་བོ ཞིག བསླངས བྱུང་བ ས ཅི་འདྲ འི བཟོད དཀའ ཞིང འཇིགས སུ རུང་བ འི ཆག་འཇིག ཅིག སེམས་ཅན གྲངས་མེད ཀྱི མགོ ལ འབབ་འང།