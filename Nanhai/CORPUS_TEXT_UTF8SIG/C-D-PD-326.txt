དྲང་བདེན ལ དངོས་གྲུབ ཐོབ ། ༄༅ ། །སྔ་མོ འི དུས ཤིང་མཁན དབུལ་པོ ཞིག མེ་ཤིང བཙོང སྟེ འཚོ་བ སྐྱེལ གྱི ཡོད མི དེ ས ཉིན་ལྟར ནགས་ཚལ ཁྲོད ནས ཤིང་སྐམ བཅད དེ གྲོང་ཁྱེར ནང འཚོང་བ ར ཕྱིན ཏེ རང་གི ལྟོ གོས ཕྱིད་ཐབས བྱེད ཀྱི ཡོད ། ཉིན་ཞིག ཁོ འི སྟ་རེ དེ ལག་པ ནས ཤོར ཏེ ཏག་ཏག ཤིང་སྡོང གི ཡལ་ག འི འོག ཏུ ཡོད་པ འི མཚེའུ དེའི ནང་དུ ལྷུང་བ རེད ། ཤིང་མཁན ལ འཚོ་བ སྐྱེལ་བ འི ལག་ཆ དེ་མ་གཏོགས མེད་སྟབས སེམས་པ ཧ་ཅང སེམས་སྐྱོ སྟེ ངུ དགོས བྱུང་བ རེད ། སྐབས་དེར སྔོ་ཐིང་ཐིང དུ ཡོད་པ འི མཚེའུ དེའི ནང ནས བྱམས་བརྩེ འི འཛུམ་མདངས ལྡན་པ འི ལྷ་མོ ཞིག འཐོན ཏེ ། འདི ཁྱེད ཀྱི སྟ་རེ རེད་དམ ཞེས གསེར་གྱི་སྟ་རེ འོད་ཆེམ་ཆེམ འཕྲོ་བ ཞིག ཤིང་མཁན ལ བསྟན ། ཤིང་མཁན དབུལ་པོ དེ ས མགོ་བོ གཡུག་གཡུག བྱེད་བཞིན དེ ང འི སྟ་རེ མ་རེད ཅེས ཞུས ། ཡང དངུལ་གྱི་སྟ་རེ འོད དང་ལྡན་པ ཞིག བཏོན ཏེ དེ ཁྱེད་རང གི རེད་དམ ཞེས དྲིས ། ཤིང་མཁན གྱིས སླར་ཡང མགོ་བོ གཡུག་གཡུག བྱེད་བཞིན དེ ང འི མ་རེད ཅེས ཞུས ། མཐའ་མ དེ ར ཆུ འི ལྷ་མོ ས ལྕགས་ཀྱི་སྟ་རེ མདོག་ངན ཞིག བཏོན ཏེ འདི ཁྱེད་རང གི རེད་དམ ཞེས དྲིས་པས ། ཤིང་མཁན དགའ ཐག་ཆོད་ནས འདི ང འི སྟ་རེ རེད ཐུགས་རྗེ ཞུས ། ཆུ འི ལྷ་མོ དེ ཤིང་མཁན གྱི སྤྱོད་ཚུལ གཞུང་དྲང དེ ར ཐུགས མགུ་པོ བྱུང སྟེ ། གསེར་གྱི་སྟ་རེ དང  ། དངུལ་གྱི་སྟ་རེ ། ལྕགས་ཀྱི་སྟ་རེ བཅས གསུམ་ག ཤིང་མཁན ལ གནང་བ རེད ། དེ་ནས་བཟུང ཤིང་མཁན ལ འཚོ་བ སྐྱིད་པོ ཞིག སྐྱེལ་རྒྱུ བྱུང་བ དང གནས་ཚུལ དེ གྲོང་ཚོ འི མི་ཚོ ས ཤེས་པ རེད ། ཁོང་ཚོ ས ཀྱང རང་ཉིད ཀྱི སྟ་རེ ཆུ འི ནང ཟགས་ཁུལ བྱས་པ དང  ། སེམས་སྐྱོ མདོག གི ཁུལ བྱས ། ཆུ འི ལྷ་མོ ས ཡར ཕེབས ཏེ གསེར་གྱི་སྟ་རེ ཞིག འཁྱེར ཡོང སྟེ ཁྱེད་རང་ཚོ འི སྟ་རེ འདི རེད་དམ ཞེས དྲིས ། ཁོང་ཚོ ས ། རེད རེད དེ ང འི རེད ཅེས ཤོད་སྐབས རླུང་འཚུབ་དྲག་པོ ཞིག དང ལྷན་དུ ལྷ་མོ མཇལ་རྒྱུ མེད ལ གསེར གྱི སྟ་རེ དེ་ཡང མཐོང་རྒྱུ་མེད ། མཐར ཁོང་ཚོ རང་ཉིད ཀྱི ལྕགས་ཀྱི་སྟ་རེ དེ་ཡང འཁྱེར་རྒྱུ མེད་པ ར ལོག དགོས བྱུང་བ རེད ། ནང་དོན ། དྲང་པོ འི མི ལ ལྷ ཡང དགའ ། 