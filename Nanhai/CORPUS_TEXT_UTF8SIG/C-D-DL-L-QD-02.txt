﻿༄༅། ། བོད ཀྱི སྔ་རབས ལོ་རྒྱུས ཡིག་ཆ-འི ཞིབ་འཇུག གི དུས་རབས གསར་པ ། http://zw.tibetculture.net/history_1/lslw/201407/t20140728_2009980.htm ཆབ་སྤེལ ཚེ་བརྟན་ཕུན་ཚོགས ཀྱི ལོ་རྒྱུས ཡིག་ཆ-འི ཞིབ་འཇུག ཐད ཀྱི མཛད་རྗེས སྐོར མདོར ཙམ གླེང་བ ། ཆབ་སྤེལ ཚེ་བརྟན་ཕུན་ཚོགས མཆོག ནི རྒྱལ་ཕྱི རྒྱལ་ནང ཀུན ཏུ སྙན་པ-འི གྲགས་པ-ས ཁྱབ་པ-འི བོད ཀྱི མཁས་དབང ཕུལ དུ ཕྱིན་པ ཞིག ཡིན ། ཁོང གི སྐུ་ཚེ འདི ར ཀྱག་ཀྱོག གི ལམ་བུ ཇི་སྙེད ཅིག བརྒྱུད མྱོང མོད ། མི་རིགས ཀྱི རིག་གནས ལ སེམས་ཁོང རུས་པ-འི སྟེང ནས ཞེན་ཆགས ཆེ་བ དང ལོ་རྒྱུས ཀྱི འགན་སེམས ཤིན་ཏུ ཆེ་བ-འི དབང ལས ། རིག་གནས ལ གཞོལ་བ-འི བརྩོན་པ-འི རྒྱུན ནམ་ཡང ལྷོད མ་མྱོང་བ-ས ཀུན གྱིས གོང་བཀུར འོས་པ-འི མཁས་དབང ཞིག ཏུ གྱུར ལ བོད ཀྱི ལོ་རྒྱུས དང སྐད་ཡིག དམངས་སྲོལ ། རྩོམ་རིག ཆོས་ལུགས སོགས ཞིབ་འཇུག གི ཁྱབ་ཁོངས མང་པོ-འི ཐད གཡུར དུ ཟ་བ-འི འབྲས་བཟང གཏོད ཡོད ། མཁས་དབང འདི ཡི བློ་རིག ལས བརྡོལ་བ-འི བརྩམ་བྱ-འམ ཞིབ་འཇུག གི འབྲས་བུ རབ དང རིམ་པ ཡོད་པ དེ་དག ལ ཕྱོགས ཡོངས ནས ཞིབ་འཇུག དང དཔྱད་གླེང བྱ རྒྱུ-ར དོན་སྙིང ཤིན་ཏུ ཆེན་པོ ལྡན མོད ། བློ་དམན བདག ལྟ་བུ-ར མཁས་དབང འདི ཡི མཛད་རྗེས ལ དཔྱད་གླེང བྱེད་པ-འི ནུས་པ-ས དབེན ། དེ་ལྟ་ན-འང དེང གི ཆར མཁས་དབང གང དེ-འི གསུང་རྩོམ ལ སློབ་སྦྱོང བྱེད བཞིན་པ-འི ཕྱི་རབས་པ ཞིག གི ངོས ནས རང གི བློ་དད དང གུས་སེམས མཚོན་ཕྱིར གང དེ-འི བོད ཀྱི སྔ་རབས ལོ་རྒྱུས ཡིག་ཆ-འི ཞིབ་འཇུག ཐད ཀྱི མཛད་རྗེས ཆ་ཤས ཙམ རང་བློ-ས གང དཔོག གླེང་བ-ར འདོད་པ སྟེ ། དང་པོ ། བོད ཀྱི སྔ་རབས ལོ་རྒྱུས ཡིག་ཆ-ར གཏིང་ཟབ་པ-འི ཞིབ་འཇུག དང དཔྱད་སྡུར གནང སྟེ ཚན་རིག དང མཐུན་པ-འི དགེ་སྐྱོན དབྱེ་ཞིབ དང གདེང་འཇོག མཛད་པ ། རང་ཅག བོད དུ ལོ་རྒྱུས ཞིབ་འཇུག ལ མཐོང་ཆེན བྱེད་པ-འི ལྟ་བ ཞིག སྔར ནས ཆགས ཡོད ལ དེ-འི ཐད ཀྱི འབྲས་བུ-འང ཤིན་ཏུ མང་པོ མཇལ དུ་ཡོད ། ལོ་རྒྱུས ཞེས་པ ནི རྙོག་འཛིང ཆེ ཞིང ནང་དོན སྣ་མང མཉམ་འདུས ཀྱི འཕེལ་རྒྱས བརྒྱུད་རིམ ཞིག ཡིན་པ-ས ། ལོ་རྒྱུས ཞིབ་འཇུག་པ ཞིག གི ངོས ནས བརྗོད ན ཐོག་མ-ར ལོ་རྒྱུས ཀྱི དཔྱད་གཞི-འི ཡིག་ཆ ནི མ་མཐ-འང རྐང་པ འཛུགས ས ཞིག ཡིན ངེས ལ ལོ་རྒྱུས ཞིབ་འཇུག ཁྲོད དུ ཚན་རིག དང མཐུན་པ-འི ངོས་འཛིན དང སྔོན་འགྲོ-འི ཆ་རྐྱེན ཞིག ཀྱང ཡིན ། རྒྱུ་མཚན དེ ཡི ཕྱིར ལོ་རྒྱུས ཀྱི དཔྱད་གཞི-འི ཡིག་ཆ-ར ཞིབ་འཇུག བྱ རྒྱུ-ར རྒྱལ་ཁབ ཕྱི་ནང གི ལོ་རྒྱུས རིག་པ་བ ཀུན གྱིས སྣང་ཆེན བྱེད ཀྱིན ཡོད ལ ལོ་རྒྱུས རྒྱུ་ཆ-འི རིག་པ ཞེས་པ-འི རིག་ཚན ཞིག ཀྱང ཐོན ཡོད ། གོང ཞུས ལྟར རང རེ བོད དུ སྔ་རབས ལོ་རྒྱུས ཀྱི དཔྱད་གཞི-འི ཡིག་ཆ ཧ་ཅང ཕུན་སུམ་ཚོགས་པོ ཡོད མོད ། དེ ར ལོ་རྒྱུས དངོས་གཙོ སྨྲ་བ-འི ལྟ་བ-འི ཐོག ནས ཞིབ་འཇུག དང གཤིབ་བསྡུར ། དཔྱད་བརྗོད བྱ་རྒྱུ མི་འདང་བ-ས ། ཐམས་ཅད དགེ་མཚན དུ གླེང ནས ཆེས་ཆེར བསྟོད་པ-འམ ཡང ན ཐམས་ཅད སྐྱོན དུ བརྗོད ནས རྐང་འོག ཏུ བརྫི་བ-འི ཐལ་ཆ ཕྱོགས་གཉིས ནས ཐོན བཞིན ཡོད ། ལོ་རྒྱུས དཔྱད་གཞི-འི ཡིག་ཆ-ར དཔྱད་གླེང བྱེད་པ ལ ། གཅིག ནས ལོ་རྒྱུས དཔྱད་ཡིག ཁག ལ ཕྱོགས ཡོངས ནས ཆ་རྒྱུས ཡོད དགོས་པ དང  ། གཉིས ནས དུས་སྐབས མི་འདྲ་བ-འི ལོ་རྒྱུས ཀྱི སྤྱི་དོན ལ རྒྱུས་མངའ ཡོད་པ ། གསུམ ནས ལོ་རྒྱུས དུས་མཚམས སོ་སོ-འི ཁྱད་ཆོས དང སྐད་ཡིག གི འཕེལ་འགྱུར ཆོས་ཉིད སོགས ལ ཞིབ་འཇུག གཏིང་ཟབ ཡོད་པ ། བཞི ནས དཔྱད་ཡིག ཞིབ་འཇུག གི ཐབས་ཤེས བཟང་པོ ལྡན དགོས་པ སོགས ཕུད དེ ལས ཀྱང ཕུལ་དུ་ཕྱིན་པ-འི བློ་རིག དང བདེན་འཚོལ གྱི སྙིང་སྟོབས བརྟན་པོ ཞིག ངེས་པར ཡོད དགོས ། བོད ཀྱི ལོ་རྒྱུས ཧྲིལ་པོ-འི གཞུང་ཐིག ནས བལྟས ན ། ཁོ་བོ-ས ཆབ་སྤེལ ཚེ་བརྟན་ཕུན་ཚོགས མཆོག ནི དུས་རབས བར་བརྒལ དང སྤྱི་ཚོགས ལམ་ལུགས བར་བརྒལ གྱི ལོ་རྒྱུས མཁས་དབང ཞིག ཏུ བརྩི བཞིན ཡོད ། ཁོང ལ ལོ་རྒྱུས ཞིབ་འཇུག་མཁན ལ མངའ འོས ཀྱི དགོངས་པ ཡང་དག དང འགན་སེམས ཆེན་པོ ཡོད་པ ཕུད ། སྲོལ་རྒྱུན རིག་གནས ཀྱི རྨང་གཞི སྲ ཞིང བརྟན་པ-འི སྟེང  ། ཚན་རིག དང མཐུན་པ-འི དེང་རབས ཞིབ་འཇུག གི ཐབས་ཤེས བཟང་བ ། གཟིགས་རྒྱང དང གསན་རྒྱ ཆེ་བ སོགས ཐུན་མིན གྱི ཁྱད་ཡོན མང དུ མངའ་བ ལགས ། མཁས་དབང ཆབ་སྤེལ མཆོག ནས ལོ མང རིང བོད་ཡིག དཔེ་རྙིང ལེགས་སྒྲིག དང ལོ་རྒྱུས རྩོམ་འབྲི སོགས ཀྱི ཕྱག་ལས མཛད་པ-འི བརྒྱུད་རིམ ཁྲོད ལོ་རྒྱུས དཔྱད་ཡིག ཞིབ་འཇུག གི གལ་ཆེ-འི རང་བཞིན གསལ་པོ-ར གཟིགས ཏེ སྔ་རྗེས སུ བོད ཀྱི གནའ་རབས ལོ་རྒྱུས དཔྱད་གཞི-འི ཡིག་རིགས སྐོར ཅུང་ཟད གླེང་བ ། བོད ཀྱི ཤེས་རིག ལོ་རྒྱུས ཐོག གི ཕྱོགས་ལྷུང སྐོར བཤད་པ ། ཀོང་པོ དེ་མོ-འི རྡོ་བརྐོས ཡི་གེ-འི སྐོར གླེང་བ ། གོང་འཕེལ དུ འགྲོ བཞིན་པ-འི བོད ཀྱི ལོ་རྒྱུས རིག་པ ལ སོགས ལོ་རྒྱུས དཔྱད་ཡིག ཞིབ་འཇུག ཐད ཀྱི དཔྱད་རྩོམ བསྟུད་མ-ར སྤེལ གནང་བ རེད ། ཞིབ་འཇུག གི ཁྲོད དུ ཁོང གིས མར་ཁེ་སི རིང་ལུགས ཀྱི ལོ་རྒྱུས དངོས་གཙོ སྨྲ་བ-འི ལྟ་བ-འི ཁྲིད་སྟོན འོག དངོས་ཐོག བདེན འཚོལ གྱི རྩ་དོན གཞིར་བཟུང ནས ལོ་རྒྱུས ཀྱི དངོས་དོན ལ གཞི བཅོལ ཞིང  ། ཞིབ ཅིང རྒྱས་པ-འི དཔྱད་གཞི-འི ཡིག་ཆ-ར བརྟེན ཐོག ཞིབ་ཕྲ-འི གནད་དོན ལ ཞིབ་ཕྲ-འི དབྱེ་ཞིབ མཛད དེ སྔ་རབས ལོ་རྒྱུས དཔེ་རྙིང ལ དགེ་སྐྱོན གཉིས ཐད ནས དབྱེ་ཞིབ མཛད ཡོད ། དེ་ཡང ཁོང གིས བོད་རིགས ནི ལོ་རྒྱུས ཡུན་རིང ལྡན་པ-འི མི་རིགས ཤིག ཡིན ། གནའ་རབས ཀྱི བཤད་རྒྱུན ཡིག་ཐོག འཁོད་པ ལྟར ན ཧ་ལམ མི་ལོ སྟོང་ཕྲག འགའ་ཤས ཀྱི ལོ་རྒྱུས ཐོར་ཆགས དང སྤུ་རྒྱལ གྱི གདུང་རབས བྱུང་བ ནས བརྩིས ན-འང ལོ་ངོ ཉིས་སྟོང ལྷག སོང་བ-འི ལོ་རྒྱུས རགས་པ ཙམ ཡོད་པ ལྷག་པར དུ བཙན་པོ སྲོང་བཙན་སྒམ་པོ ཚུན་ཆད དུ སངས་རྒྱས ཆོས་ལུགས ཀྱི བྱུང་བ གཙོ་བོ-ར བྱས་པ-འི ཆོས་འབྱུང དང རྒྱལ་རབས སོགས ལོ་རྒྱུས ཀྱི ཡིག་རིགས འབོར་ཆེན ཞིག ད་ལྟ-འང དངོས སུ མཇལ་རྒྱུ ཡོད ། དེ་དག ནི བོད ཀྱི ལོ་རྒྱུས རིག་གཞུང ལ ཞིབ་འཇུག བྱ རྒྱུ-འི དཔྱད་གཞི རིན་པོ་ཆེ-འི གཏེར་མཛོད ལྟ་བུ འཛམ་གླིང ས་གནས གཞན དུ མེད་པ-འི རིན་ཐང དཔག་པ ར དཀའ་བ ཞིག ལོས ཡིན ཞེས མེས་པོ-འི ཕྱག་རྗེས ལ ཚད་མཐོ-འི མོས་བཀུར དང གཅེས་འཛིན གྱི དགོངས་པ-འི ཐོག ནས དེའི ལོ་རྒྱུས ཀྱི རིན་ཐང ལ གདེང་འཇོག མཐོན་པོ གནང ཡོད ། དེ དང ཆབས་ཅིག སྔ་རབས བོད ཀྱི ལོ་རྒྱུས དཔྱད་གཞི-འི ཡིག་ཆ-འི ཐད གནས་པ-འི སྐྱོན ནམ ཞན་ཆ ཇི ཡོད ཐད དབྱེ་ཞིབ ཟབ་མོ གནང་བ-འི དགོངས་པ གཙོ་བོ ཕྱོགས་བསྡུས བྱས ན ། གཅིག ནས བོད དུ དྲང་ཕྱོགས དང ལྡོག་ཕྱོགས གང ཐད ནས དཔྱད་གཞི-འི རྒྱུ་ཆ འབོར་ཆེན ཞིག ལྡན་པ སྨོས མ་དགོས ཀྱང མང་པོ ཞིག ནི གཙོ་བོ ལོ་རྒྱུས ངོ་མ མཚོན་པ-འི གཞི འཛིན་ས ཡིད་རྟོན རུང་བ ཞིག མ་མཆིས་པ-ར གཙོ་བོ ཆོས་ལུགས དང འབྲེལ་བ-འི བཤད་རྒྱུན མང་བ སྟེ ལྷ་ཆོས དག་སྣང གི ལོ་རྒྱུས དང དངོས་སྣང གི ལོ་རྒྱུས གཉིས ཉ་ཉུང མཉམ་བསྲེས སུ གནས་པ དང  ། གཉིས ནས ནང་པ སངས་རྒྱས ཀྱི བསྟན་པ དེ རྒྱ་གར ཚུད་པ-འི ཡུལ་ཁམས གཞན་དག གང ཞིག དང ཡང མི་འདྲ་བ-ར ཁ་བ-འི ལྗོངས འདི ར དར་ཞིང རྒྱས ལ ཡུན་རིང དུ གནས་པ-ར བརྟེན ། ཟབ་ཅིང རྒྱ་ཆེ་བ-འི བོད ཀྱི ཆོས་ལུགས རིགས་ལམ དེ དེང་རབས འཛམ་གླིང དུ-འང སྙན་གྲགས ཆེ ཞིང བོད་རིག་པ-འི ཁྱབ་ཁོངས ཀྱི ཞིབ་འཇུག བྱ་ཡུལ གལ་ཆེ-འི གྲས སུ གྱུར ཡོད་པ དེ ནི མི-འི རིགས ཀྱི ཤེས་རིག ནོར་མཛོད ནང བཞག་པ-འི ནོར་བུ ཁྱད་པར་བ ཞིག ལོས ཡིན ། འོན་ཀྱང ཕྱོགས གཞན ཞིག ནས བཤད ན ད་ཕན མི་ལོ སྟོང ལྷག རིང བོད དུ སངས་རྒྱས ཆོས་ལུགས ཀྱི རླབས་རྒྱུན ཁོ་ན དར་འཕེལ ཤུགས་ཆེན བྱུང་བ དེ-ས བོད མི་རིགས རང་ཉིད ཀྱི རྩ་བ-འི ལོ་རྒྱུས དང ཤེས་རིག ལ མགོ་གནོན དང ཟུར་འབུད ཀྱི ཕྱོགས་ལྷུང ཚབས ཆེན་པོ ཞིག ཕོག ཡོད་པ སྟེ ། བོད ཀྱི རིག་པ-འི གནད ཐ་དག གི རྩ་བ-འང རྒྱ་གར ལ གཏུགས དགོས་པ-འི འདོད་ཚུལ ཞིག ད་དུང ཨ་ན ཨུ་ཚུགས ཀྱིས འཆང གི ཡོད ། དེ་ལྟར བྱས་པ-འི འབྲས་བུ-ར བོད མི་རིགས རང་ཉིད ལ རང་རྐྱ འཕེར་བ-འི ཤེས་རིག ཅི་ཡང མེད་པ ལྟ་བུ ཆགས ཡོད ། གསུམ ནས ལོ་རྒྱུས ཀྱི དཔྱད་གཞི-འི རིན་ཐང ངེས་ཅན ཡོད་པ-འི ཡིག་རིགས ཁག་གཅིག ནི གྲུབ་མཐ-འི ཕྱོགས་ཞེན སོགས ཀྱི དབང གིས མ་དཔེ བྲིས་མ རེ་ཟུང ལས མེད་པ དེ་དག ཀྱང སྒུལ་མེད ཀྱི གླེགས་བམ ཕུང་པོ-འི ཁྲོད དུ ཐལ་རྡུལ གྱིས གནོན ནས ལུས ཡོད ། དེ་བས ཡ་མཚན་པ ཞིག ལ རྒྱལ་རབས ཆོས་འབྱུང གྲངས མང དེ་ཙམ རྩོམ་པ་པོ རྣམས ཀྱིས ཀྱང བཙན་པོ-འི རྒྱལ་རྒྱུད སྐབས སུ བསྐྲུན་པ-འི རྡོ་བརྐོས ཀྱི ཡི་གེ མི་ཉུང་བ ཙམ ཞིག དངོས སུ གནས ཡོད་པ དེ་དག ལ སྤྱན་ཟུར གཡོ་མཁན ཧ་ལམ བྱུང མེད་པ-ར བརྟེན རིན་ཐང བྲལ་བ-འི ལོ་རྒྱུས ཀྱི ནོར་བུ དེ རྣམས དཔྱད་གཞི-འི རྒྱུ་ཆ-འི ཁོངས སུ བརྩི་མཁན མེད་པ-ར ཉི་ལྷག གི ཁྲོད དང ཐ་ན རྡོ་རིང ལ་ལ-འི རྐེད་པ ཡས་མས ས-འི འོག ཏུ ནུབ ནས བལྟ་ཀློག ཙམ བྱེད མི མེད་པ ། རྒྱུ་མཚན དེ-འི རིགས ཀྱི རྐྱེན གྱིས བོད ཀྱི ལོ་རྒྱུས དཔེ་རྙིང འབོར་ཆེན འདི ལྟ་བུ ཡོད རུང གནའ་དུས ཀྱི གནད་དོན མང་པོ ཞིག ལ དེང་རབས ཀྱི མཁས་པ ཚོ-ས ཡིད་རྟོན དེ་ཙམ རང འཐོབ མི་ཐུབ་པ-འི སྣང་ཚུལ དེ-འི རིགས བྱུང་བ དང  ། བཞི ནས སྔོན་ཆད བོད འདི-ར སྐབས་རེ ལོ་རྒྱུས ཡིག་ཆ-འི ནང་དོན དེ ཚད་འཛིན འཕེར དང མི་འཕེར རྩོམ་པ་པོ སུ འདྲ ཞིག ཡིན་མིན ལ བལྟས ནས གཏན་འཁེལ བྱེད་པ-འི གོམས་གཤིས མཁྲེགས་པོ ཞིག ཆགས ཡོད་པ དཔེར་ན ། བཀའ་ཆེམས ཀ་ཁོལ་མ ། རྒྱས་བསྡུས སྣ་ཚོགས དང མ་ཎི་བཀའ་འབུམ ། སོགས ནི རྒྱལ་པོ སྲོང་བཙན་སྒམ་པོ སྐུ ངོ་མ-འི གསུང ཡིན་པ-ར བརྩི་བ དང  ། དེ་བཞིན རྒྱལ་བཞེད ། ཅེས་པ-འང རྒྱལ་པོ ཁྲི་སྲོང་ལྡེ་བཙན གྱི གསུང ཡིན་པ-ར ཆ་འཇོག་པ སོགས བར སྐབས དུས་ཡུན རིང་པོ ཞིག རིང གནའ་རབས བོད བཙན་པོ-འི རྒྱལ་རབས ཀྱི ལོ་རྒྱུས ཁྲོད རྩོམ་པ་པོ སུ ཡིན དུ གྲགས་པ འབའ་ཞིག རྒྱུ་མཚན དུ བྱས ནས ཡིག་ཆ-འི ནང་དོན སྐབས་དེ-འི ལོ་རྒྱུས དངོས དང མཐུན་མིན དང བོད ཀྱི སྐད་ཡིག འཕེལ་འགྱུར གྱི ཆོས་ཉིད སོགས ལ དཔྱད་བསྡུར རྩ་བ ནས མི་བྱེད་པ-འི སྣང་ཚུལ ཚབས ཆེ་བ-ས ང་ཚོ-ས སྔོན་བྱོན མི་རབས མང་པོ-ས སྐུ་ངལ ཆེན་པོ-ས བསྐྲུན་པ-འི རྒྱལ་རབས ཆོས་འབྱུང རྣམས ལ ཕྱི་ཡུལ གྱི དཔྱད་གཞི-འི ཆ་རྐྱེན འཛོམས་པ-འི སྐབས་འདི-ར ལོ་ཚིགས སོགས ལ དགོས་ངེས ཀྱི དག་ཐེར བྱེད དགོས་པ-འི སྐུལ་མ མཛད ཡོད ། བློ་དམན ཁོ་བོ-ས བལྟས ན དེ ནི དེང གི དུས བར བོད ཀྱི ལོ་རྒྱུས དཔྱད་གཞི-འི རྒྱུ་ཆ-ར འཐུས་སྒོ ཚང་ཤོས དང ཚན་རིག དང མཐུན་ཤོས ཀྱི དབྱེ་ཞིབ དང གདེང་འཇོག ཅིག ཡིན་པ-ར སྙམ ། གཉིས་པ ། ཡིད་རྟོན རུང་བ-འི དཔྱད་གཞི-འི རྒྱུ་ཆ བཙན་པོ-ར གཞི བཅོལ ནས རྙོག་འཛིང ཆེ་བ-འི བོད ཀྱི གནའ་རབས ལོ་རྒྱུས ཁྲོད ཀྱི གལ་ཆེ-འི གནད་དོན མང་པོ-ར རྟོགས་དཔྱོད མཛད་པ ། བོད ཀྱི གཏམ་དཔེ-ར ཆུ ཕྱེད་ཀ ཙམ བརྒལ་བ-ས ཧ ཕྱེད་ཀ ཙམ གོ ཞེས དང  ། རྒྱ་རིགས ཀྱི གཏམ་དཔེ-ར ཇི་ཙམ མཐོ་ས-ར ལངས་བ དེ་ཙམ གྱིས མཐོང་རྒྱ ཆེ རུ འགྲོ ཞེས་པ ལྟར བྱ་བ གང ཞིག སྒྲུབ ཀྱང རང གིས དེ ར ཇི་ཙམ གྱིས སེམས་ནུས བཏོན ཏེ རྒྱུས་མངའ དང ཞིབ་འཇུག མང་བ བྱས ཚེ དེ་ཙམ གྱིས བྱ་བ དེ-འི དགེ་སྐྱོན གསལ་པོ-ར མཐོང ཐུབ་པ ཡིན ། ཆབ་སྤེལ མཆོག ནས ཀྱང ལོ་མང རིང དཀའ་སྡུག ཇི་སྙེད བཟོད་པ-ར མཛད དེ བོད ཀྱི སྔ་རབས ལོ་རྒྱུས ཞིབ་འཇུག གི བྱ་གཞག གོང་འཕེལ གཏོང རྒྱུ-འི ལས་འགན ཕྲག ཏུ བཞེས ནས ཞིབ་འཇུག གི བྱ་བ-ར རྩེ་གཅིག ཏུ གཞོལ་བ-འི ཁྲོད རྙོག་འཛིང ཅན གྱི གནད་དོན མང་པོ ཞིག ཡོད་པ མཁྱེན་རྟོགས བྱུང་བ རེད ། ཁོང གིས དོགས་གནད ཡོད་ས-ར རྒྱུ་མཚན དྲངས ཏེ དཔྱད་པ དང བགྲོ་གླེང བྱ རྒྱུ ནི ཞིབ་འཇུག གི དགོས་པ ཡིན ཞེས དང གལ་ཏེ གནད་དོན དེ་དག མ་དག་རྒྱུན་འབྱམས སུ སོང སྟེ བཏང་སྙོམས སུ བཞག ནས ཚན་རིག དང མཐུན་པ-འི ཞིབ་འཇུག མ་བྱས ན ཞིབ་འཇུག གི བྱ་བ-ར འཇུག་མཁན ཚོ ཡང མགོ་བོ འཁོར ཞིང ཐ་ན འགྲོ་ལམ ནོར་བ-འི དཀའ་ངལ འཕྲད་པ དང གཞན གྱི སྣང་ངོ-ར བོད ཀྱི གནའ་རབས ལོ་རྒྱུས དངོས་འབྲེལ དེ བོད་པ རང ལ-འང བཤད་རྒྱུ མེད་པ ཆགས ཚར འདུག སྙམ་རྒྱུ ། མ་ཟད མི་རིགས ཀྱི རང་ཚུགས དང གསར་གཏོད ཀྱི སྙིང་སྟོབས རིམ་བཞིན ཉམས་དམས སུ འགྲོ་བ-ར ཤུགས་རྐྱེན ཐེབས རྒྱུ ཡིན་པ-འི ཉེ་རིང གཉིས ཐད ཀྱི ཉེས་སྐྱོན གསལ་པོ-ར བསྟན ཡོད ། དེ་བས དེང་སྐབས རྒྱལ་ཕྱི རྒྱལ་ནང གང་ས-ར བོད་རིག་པ-འི ཞིབ་འཇུག གི བྱ་གཞག དབྱར་མཚོ ལྟར རྒྱས བཞིན་པ དང རང་རེ-འི ལོ་རྒྱུས ཀྱི དཔྱད་གཞི-འི རྒྱུ་ཆ ཡང སྔར དང མི་འདྲ་བ-ར ཕུན་སུམ ཇེ་ཚོགས སུ འགྱུར་བ ། མི རྣམས ཀྱི བསམ་བློ-འི ངོས་འཛིན གསལ ཞིང ཤེས ཚད གོང མཐོར འགྲོ བཞིན་པ བཅས ཀྱི ཆ་རྐྱེན བཟང་པོ བེད་སྤྱད དེ བོད ཀྱི སྔ་རབས ལོ་རྒྱུས ཀྱི བཤད་ཚུལ མི་མཐུན་པ རྣམས ལ ཞིབ་འཇུག བྱས ན ཕན་ཡོན བླ་ལྷག ལྡན་པ-ར གསུངས ། བོད ཀྱི སྔ་རབས ལོ་རྒྱུས ཀྱི གལ་ཆེ-འི གནད་དོན ཐད རྙོག་འཛིང ཅན གྱི གླེང་ཚུལ ཇི་འདྲ ཡོད་ཚུལ ཁོང གིས ཕྱོགས་སྡོམ མཛད་པ-ར གལ་ཆེ-འི གནད་དོན རབ དང རིམ་པ-འི ཐད རིགས་ལམ བཤད་ལུགས མི་འདྲ་བ དང སྤྱི་ཚོགས ཀྱི འདུ་ཤེས འཛིན་སྟངས མི་མཐུན་པ ། ཡུན་རིང གོམས་གཤིས ཀྱིས བསླད་པ-འི བག་ཆགས སོགས རྒྱུ་རྐྱེན དུ་མ ཞིག ལ བརྟེན ནས ལོ་རྒྱུས དཔྱད་གཞི-འི ཡིག་རིགས དེ་དག གི ནང དུ-འང རྙོག་འཛིང ཧ་ཅང ཆེན་པོ ཡོད ། དཔེར་ན བོད་མི-འི ཐོག་མ-འི འབྱུང་ཁུངས དང  ། སྤུ་རྒྱལ གདུང་རབས ཀྱི རྩ་བ-འི ཆད་ཁུངས ། གདུང་རྒྱུད དེ-འི རྒྱལ་རབས གནས་སྟངས ། བཙན་པོ སྲོང་བཙན་སྒམ་པོ ལ་སོགས་པ-འི འཁྲུངས་གཤེགས ཀྱི ལོ་གྲངས དང མཛད་པ བསྐྱངས་ཚུལ སོགས དེ དང དེ་འདྲ-འི གནད་དོན མང་པོ ཞིག གི སྐོར རང་རེ-འི ཡིག་ཆ ཕན་ཚུན བཤད་སྟངས མི་འདྲ་བ དང འཛིན་སྟངས མི་མཐུན་པ སྣ་ཚོགས ཤིག མཆིས ། གནད་དོན དེ་དག ལ དམིགས ཏེ ཁོང གིས སྔ་རྗེས སུ སྤུ་རྒྱལ ཞེས་པ-འི ཐ་སྙད ལ དཔྱད་པ ། གཉའ་ཁྲི་བཙན་པོ ནི བོད རང གི མི ཞིག ཡིན ། སྤུ་རྒྱལ གྱི གདུང་རབས བརྩི་ཚུལ སྐོར ། གྲི་གུམ་བཙན་པོ ལ སྲས ག་ཚོད ཡོད་པ-འི སྐོར ། བོད ཀྱི བཙན་པོ སྲོང་བཙན་སྒམ་པོ འཁྲུངས་གཤེགས ཀྱི ལོ་དུས སྐོར ། ལྡན་མ་བྲག་རྩ-འི བྲག་བརྐོས ཡིག་རིས དེ ཡང་སྙིང བཙན་པོ སུ་ཞིག གི སྐུ དུས ལ བཞེངས་པ ཡིན ། དར་མ འུ་དུམ་བཙན གྱི སྐབས ཆོས བསྣུབས་པ-འི ལྕགས་བྱ་ལོ-འི སྐོར ། ལྷ་ས གཙུག་ལག་ཁང གི ལོ་རྒྱུས བཤད་ཚུལ ལ ཞིབ་འཇུག བྱས་པ ལ སོགས ཆེན་དོན དཔྱད་རྩོམ ལུ་གུ་རྒྱུད དུ སྤེལ་བ-ར མཛད ། འགངས་ཆེ-འི གནད་དོན དེ་དག སྐོར ལ ཁོང གིས སྒམ་ནན གྱི རྣམ་འགྱུར ཐོག ནས ཧ ལས དགོས་པ-འི དཔྱད་སྡུར ཚགས སུ ཚུད་པ གནང ཡོད་པ དཔེར་ན ། ལྷ་ས གཙུག་ལག་ཁང གི ལོ་རྒྱུས བཤད་ཚུལ ལ ཞིབ་འཇུག བྱས་པ ཞེས་པ-ར སྔ་རབས ལོ་རྒྱུས ཀྱི དཔེ་རྙིང མི་འདྲ་བ ཁག སུམ་ཅུ ཙམ བེད་སྤྱད ནན་བསྡུུར གནང ཡོད་པ དང  ། དེ་མིན དཔྱད་རྩོམ གཞན དུ-འང ལོ་རྒྱུས དཔེ་རྙིང དང གནའ་རྫས རྟོག་ཞིབ ཀྱི འབྲས་བུ ། ཏུན་ཧོང གི ཡིག་ཆ ། རྡོ་རིང བརྐོས་ཡིག བྲག་བརྐོས ཡི་གེ ལ་སོགས་པ-འི ཆེས ཕུན་སུམ་ཚོགས་པ-འི རྒྱུ་ཆ དཔྱད་གཞི-ར བཟུང་བ-འི ཐོག སྡུར་བ དང རིགས་འདེད ལ སོགས ཚན་རིག གི ཞིབ་འཇུག བྱེད་ཐབས སྤྱད་པ-ས ཀུན གྱིས ཁས་ལེན འོས ཤིང རྐང་པ བརྟན་པོ-ར ཚུགས་ཐུབ་པ-འི ཞིབ་འཇུག གི འབྲས་བུ སྟེ ། གཉའ་ཁྲི་བཙན་པོ ནི གནམ གྱི ལྷ་ཡུལ ནས མི་ཡུལ གྱི རྗེ་བོ-ར བྱོན་པ ཞེས་པ དང  ། རྒྱ་གར གྱི རྒྱལ་རྒྱུད ལས ཆད་པ ཡིན ཟེར་བ ། ཤར་ཕྱོགས ནས ཡོང་བ-འི འཕན་མྱི ཡིན ཟེར་བ སོགས ཀྱི འདོད་ཚུལ སོ་སོ-ར བསུན་ཕྱུང ནས གཉའ་ཁྲི་བཙན་པོ ནི བོད རང གི མི ཞིག ཡིན་པ-ར བསྒྲུབ་པ དང  ། སྤུ་རྒྱལ གྱི གདུང་རབས བརྩི་ཚུལ ཐད གནམ་གྱི་ཁྲི་བདུན དང སྟོད་ཀྱི་སྟེང་གཉིས ཞེས་པ-འི འདྲེན་ཚུལ དོགས་སློང མཛད ཅིང ལུང་རིགས གཉིས ཐད ནས གྲི་གུམ་བཙན་པོ སྤུ་རྒྱལ གྱི གདུང་རབས བདུན་པ ཉག་གཅིག ཡིན་པ-ས གནམ་གྱི་ཁྲི་བདུན དང སྟོད་ཀྱི་སྟེང་གཅིག གི འདྲེན་ཚུལ ཡང་དག་པ-ར བསྒྲུབ་པ ། བོད ཀྱི རྒྱལ་རབས ཆོས་འབྱུང དང བོན གྱི ལོ་རྒྱུས སོགས ཡིག་རིགས ཕལ་ཆེ་བ-ར གྲི་གུམ་བཙན་པོ ལ སྲས ཤ་ཁྲི ། བྱ་ཁྲི ། ཉ་ཁྲི གསུམ ཡོད་པ ཀོང་པོ-འི ཕྱོགས སུ སྤྱུགས་པ-འི འདོད་ཚུལ བཀག ནས བོན གྱི ཡིག་ཆ གཞན དང ཀོང་པོ དེ་མོ-འི རྡོ་བརྐོས ཡི་གེ ། ཏུན་ཧོང ནས ཐོན་པ-འི བོད ཀྱི གནའ་རབས ཡིག་རྙིང སོགས ལྷད་མེད ཡིག་ཆ བཙན་པོ-ར དབྱེ་ཞིབ མཛད དེ གྲི་གུམ་བཙན་པོ-ར སྲས གཉིས ལས མེད་པ དང དེ་ཡང ཆེ་བ ཉ་ཁྱི-འམ ཉ་ཁྲི དང ཆུང་བ ཤ་ཁྱི-འམ ཤ་ཁྲི ཡིན་པ-ར བསྒྲུབ་པ ། ཐང རྒྱལ་རབས ཀྱི ལོ་རྒྱུས སོགས ཀྱི དུས་མཉམ མི་སྣ དང དབོན་ཞང་རྡོ་རིང ཡི་གེ ། དེ་བཞིན རྒྱལ་རབས ཆོས་འབྱུང དཔེ་རྙིང ལ དཔྱད་པ མཛད དེ སྲོང་བཙན་སྒམ་པོ-འི འཁྲུངས་ལོ སྤྱི་ལོ ༦༡༧ ཡིན་པ མཁས་དབང དགེ་འདུན་ཆོས་འཕེལ ནས བསྟན་པ དག ཡང་དག ཡིན་པ-ར བསྒྲུབ་པ ། དེ་བཞིན ལྷ་ས-འི གཙུག་ལག་ཁང འདི་ཉིད སྤྲུལ་པ-ས བཞེངས་ཚུལ གྱི ལྷ་སྒྲུང དེ བཀག ནས བོད ཀྱི གནའ་རབས འཛུགས་སྐྲུན དངོས་པོ-འི དཔེ་ཚད དུ གྱུར་པ-འི ལྷ་ཁང ཞིག ཡིན་པ-ར བསྒྲུབ་པ ། བོད ཀྱི སྐད་ཡིག གི འཕེལ་འགྱུར དང ཡིག་ཆ-འི ནང་དོན ལ དཔྱད་བསྡུར ཞིབ་མོ མཛད དེ ཤུགས་རྐྱེན ཆེ་བ-འི བཀའ་ཆེམས ཀ་ཁོལ་མ ཟེར་བ-འི ཡིག་ཆ དེ སྲོང་བཙན་སྒམ་པོ སྐུ་དངོས ཀྱི ཞལ་གསུངས གཏན ནས མ་ཡིན་པ-ར དེ ནི དུས་རབས བཅུ་གཅིག གམ བཅུ་གཉིས པའི ནང བྲིས་པ-འི ངེས་མེད དག་སྣང གི འཆར་ཚུལ ཆོས་ལུགས རིག་པ-འི ཁོངས སུ གཏོགས་པ-འི ཡིག་ཆ ཞིག ཡིན་པ-ར བསྒྲུབ་པ སོགས རྗེས སུ ཡི་རང ཞུ འོས་པ-འི ཞིབ་འཇུག གི འབྲས་བུ གཡུར དུ ཟ་བ ཐོབ ཡོད་པ འདི-ར རེ་རེ བཞིན ཞུ མི་སྤོབས་པ འདི་དག བོད ཀྱི ལོ་རྒྱུས ཞིབ་འཇུག ཐོག གི དཔེ་མཚོན རང་བཞིན གྱི འབྲས་བུ-ར གྱུར ཡོད ལ བོད ཀྱི གནའ་རབས ལོ་རྒྱུས ཞིབ་འཇུག གི དུས་རབས གསར་པ ཞིག གཏོད་པ ཡིན ཞེས ཀྱང བརྗོད ཆོག གསུམ་པ ། བྱ་སྤྱོད ངོ་མ-འི ཐོག ནས ཕྱི་རབས པར བོད ཀྱི ལོ་རྒྱུས ཡིག་ཆ ཞིབ་འཇུག གི ཐབས་ལམ བཟང་པོ དང མིག་དཔེ བཟང་པོ བསྟན་པ ། མཁས་དབང ཆབ་སྤེལ མཆོག ལ སྔ་རབས ལོ་རྒྱུས ཞིབ་འཇུག ཐད གཡུར དུ ཟ་བ-འི འབྲས་བུ ཐོབ་པ དེ་དག ཐམས་ཅད བྱ་བ དེ ར འཇུག་མཁན ང་ཚོ ཕྱི་རབས་པ-འི ངོས ནས བརྗོད ན འཛད་མཐའ མེད་པ-འི ལོངས་སྤྱོད ཅིག ཏུ གྱུར་བ མ ཟད ། དེ་བས གལ་ཆེ་བ ཞིག ནི ཁོང གིས ང་ཚོ-ར ལོ་རྒྱུས ཡིག་ཆ-འི ཞིབ་འཇུག ཐད བསྟན་པ-འི ཐབས་ལམ བཟང་པོ དང མིག་དཔེར འོས་པ-འི ཞིབ་འཇུག་པ ཞིག གི བདེན་འཚོལ སྙིང་སྟོབས དག ཡིན ། ཁོང གིས ཞིབ་འཇུག གི བརྒྱུད་རིམ ཧྲིལ་པོ-འི ཁྲོད ང་ཚོ-ར བློ་སྒོ ཆེན་པོ འབྱེད ཐུབ་པ-འི ལེགས་བཤད རབ དང རིམ་པ འཇོག གནང མཛད་པ དེ་དག རེ་རེ བཞིན བགྲང་བ-ར མི་ནུས་པ-ས ། འདི ར དཔེ་མཚོན ཙམ ཞུས ན ། ཞིབ་འཇུག གི མཛུབ་ཁྲིད བསམ་བློ-འི ཐད ཆོས་ལུགས དག་སྣང གི བསམ་འདུན དང ལོ་རྒྱུས ཀྱི དངོས་དོན གཉིས ཉ་ཉུང མཉམ་བསྲེས སུ གླེང་བ-འི ནོར་འཁྲུལ གྱི མུན་ཁུང ལས་དོན ཏེ ། ལོ་རྒྱུས དངོས་གཙོ རིང་ལུགས དང སྤྱི་ཚོགས འཕེལ་འགྱུར གྱི ཚན་རིག ལྟ་བ གཞི-ར འཛིན་པ-འི ཁ་ཕྱོགས སུ བསྒྱུར དགོས་པ ། ལོ་རྒྱུས དཔྱད་གཞི-འི ཡིག་ཆ-ར གདེང་འཇོག ཇི་ལྟར བྱེད དགོས་པ-འི ཐད བཤད་ཚུལ མི་འདྲ་བ-འི ལོ་རྒྱུས ཀྱི དཔྱད་གཞི-ར དབྱེ་ཞིབ བྱེད སྐབས ཡིག་རིགས སྐད་གྲགས ཆེ་ཆུང དང གྲངས་འབོར མང་ཉུང  ། བར སྐབས ཀྱི བརྩི་སྲོལ ཁྱབ ཆེ་ཆུང སོགས ལ བལྟ་རྒྱུ མེད་པ-ར དོན་དམ ལོ་རྒྱུས ཀྱི ཁུངས་ལུང ངོ་མ གཞི-ར འཛིན དགོས་པ དང  ། ངེས་པ-ར དུ དོན་དངོས དང མཐུན་མི་མཐུན གཞི-ར འཛིན རྒྱུ གཙོ་བོ-ར འཇོག དགོས་པ སྟེ ། ང་ཚོ-ས བོད ཀྱི ལོ་རྒྱུས ཡིག་ཆ རྒྱལ་རབས དང ཆོས་འབྱུང སྣ་ཚོགས ། བོན གྱི ལོ་རྒྱུས དང བསྟན་འབྱུང  ། རྣམ་ཐར རིགས དང ཁྱིམ་རྒྱུད ཀྱི བྱུང་བ བརྗོད་པ ། དེ་མིན གྱི ཡིག་ཆ གཞན་དག བཅས གང་ཞིག ཡིན་ནའང རྨོངས་ཞེན དང ཕྱོགས་རིས ཀྱི ལྟ་བ-ས མ་བསླད་པ-ར གཙོ་བོ ནང་དོན ཐད སྐབས་དེ་རང གི ལོ་རྒྱུས དངོས ཀྱི གནས་ཚུལ ཇི་མ་ཇི་བཞིན འཁོད ཇི་ཙམ མང་བ དང ཁུངས་བཙན་པ ། ཁ་གསལ ལ ཞིབ་ཚགས་པ སོགས ཡོད་པ ཡིན ཕྱིན ཡིག་ཆ མིང ཆེ་ཆུང དང ཤོག་གྲངས མང་ཉུང  ། རྩོམ་པ་པོ སྙན་གྲགས ཡོད་མེད སོགས ལ མ་ལྟོས་པ-ར བོད ཀྱི ལོ་རྒྱུས ངོ་མ-འི ཞིབ་འཇུག གི དཔྱད་གཞི-ར དེ་ཙམ གྱིས མཁོ་ཕན ཆེ་བ-འི ལྟ་བ གསལ་བརྟན ཞིག འཛུགས དགོས་པ-ར གསུངས ། ལོ་རྒྱུས ཞིབ་འཇུག གི དགོས་པ ཇི ཡིན ངོས་འཛིན གསལ་པོ ཞིག དགོས རྒྱུ-འི ཐད ། སྔོན་ཆད ཆོས་ལུགས ཀྱི བསམ་བློ བརྒྱུད་བསྒྲགས བྱེད་པ བརྒྱུད མི རྣམས ཀྱི བསམ་བློ ཚུར བཀུག ནས གྲུབ་མཐའ དེ དང མི་རྒྱུད དེ-འི མངའ་ཐང རྒྱུན་བསྲིངས ཡར་རྒྱས གཏོང་བ-འི དམིགས་ཡུལ འགྲུབ ཐབས བྱེད་པ ལས ལྡོག སྟེ མི-འི རིགས ཀྱི ལོ་རྒྱུས ནི མཐར་གཏུགས ན སྤྱི་ཚོགས འཕེལ་རྒྱས ཀྱི དོན་དངོས མཚོན་པ དེ ཡིན་པ-ས སྤྱི་ཚོགས་ཚན་རིག གི ལྟ་ཚུལ གཞིར་བཟུང ནས ལོ་རྒྱུས ལ ཞིབ་འཇུག བྱེད ཐུབ ན གཞི་ནས ལོ་རྒྱུས ཀྱི དུས་སྐབས སོ་སོ-འི སྤྱི་ཚོགས ཀྱི ཆབ་སྲིད དཔལ་འབྱོར ། རིག་གནས ། བསམ་བློ-འི འདུ་ཤེས འཛིན་སྟངས སོགས སྤྱི་ཚོགས ཀྱི སྣང་ཚུལ རྙོག་འཛིང ཅན མཐའ་དག ལ ཚན་རིག དང མཐུན་པ-འི སྒོ ནས གསལ་བཤད བྱེད ཐུབ ཀྱི ཡོད་པ མ་ཟད མ་འོངས་པ-ར སྤྱི་ཚོགས ཡར་རྒྱས འགྲོ་བ-འི ཁ་ཕྱོགས དང བྱ་ཐབས རབ དང རིམ་པ གཏན་འཁེལ བྱེད ཐུབ ཀྱི ཡོད ། ལྟ་བ གསལ་པོ-ར འཛུགས དགོས་པ དང  ། ཞིབ་འཇུག གི བྱ་བ དངོས ལ འཇུག སྐབས དཔྱད་གཞི-འི ཡིག་ཆ ཁེར་རྐྱང ཞིག ལ ལྟོས ནས ཡིན ཐག མ་གཅོད་པ-ར སྔར གྱི བྱུང་བ ངོ་མ དེ ཤེས་རྟོགས གང ཐུབ ཡོང་བ ཞིག བྱེད བསམ ན ལོ་རྒྱུས ཀྱི ཡིག་ཆ ཁག གི ནང ལ དངོས་ཐོག བདེན་འཚོལ གྱི དབྱེ་ཞིབ ནན་པོ བྱེད དགོས་པ དང ལྷག དོན ཞིབ་འཇུག གི བྱ་གཞག འདི ར འཇུག འདོད ཡོད་པ-འི གཞོན་སྐྱེས ཚོ-ར ཁ་ཞེ གཉིས མེད ཀྱི སྒོ ནས བོད ཀྱི རིགས་གནས སློབ་སྦྱོང དང ཞིབ་འཇུག ལ སྤྲོ་བ རྣམས ཀྱིས ཐོག་མ-ར ཅི ནས ཀྱང བོད ཀྱི བརྡ་སྤྲོད རིག་པ-ར སློབ་གཉེར དཔྱིས ཕྱིན་པ ཞིག གནང གལ་ཆེ་བ དེ་ལྟར མ་བྱུང ཚེ ཞིབ་འཇུག ནི དེ་བས ལྟ་སྨོས ཀྱང ཅི དགོས ། དེའི ཕྱིར རྨང་གཞི འདི་ཉིད ལེགས་པ-ར བཏིངས ཏེ བོད ཀྱི རིག་གནས ལ ཞིབ་འཇུག མཛད དགོས ། རྒྱལ་ཕྱི རྒྱལ་ནང དུ བོད་རིག་པ-ར ཞིབ་འཇུག མཛད མཁན ཤིན་ཏུ མང མོད རང་ལྗོངས ནི བོད་རིག་པ-འི གཤིན་ས ལྟ་བུ ཡིན་པ-ས མཐུན་རྐྱེན གང ལེགས འཛོམ་པ-འི དུས་བབ དང བསྟུན ཏེ གྲོག་མ རུས་ཐོགས ཀྱི དཔེ ཇི་བཞིན དུ འབད་འབུངས ལྷོད་མེད མཛད་པ-འི རེ་བ ཞུ-འོ ཞེས གདམས་པ མཛད ཡོད ། གཞན་ཡང ཁོང གི ལོ་རྒྱུས ཞིབ་འཇུག ཐད ཀྱི ཞིབ་ཚགས དོ་ནན གྱི རྣམ་འགྱུར དང རྙིང་ཞེན བག་ཁུམས རིང་ལུགས་པ-འི བཀག་རྒྱ ལ ཇི་མི་སྙམ་པ-འི བདེན་དོན མཐའ་འཁྱོངས ཀྱི སྙིང་སྟོབས ། རང མི་རིགས དང མི་རིགས ཀྱི རིག་གནས ལ བཅངས་པ-འི གཅེས་སེམས ། ང་རྒྱལ སྤོབས་སེམས ཀྱི གཡའ དང བྲལ་བ-ར ཡ་རབས ཁེངས་སྐྱུངས ཀྱི མཛད་སྤྱོད བཟང་པོ སོགས དེ་དག ཐམས་ཅད ནི ང་ཚོ-ས ནམ་ཡང སློབ་སྦྱོང ཞུ འོས ཀྱི དཔེ་མཚོན ཡིན་པ མ་ཟད དེ་དག ལས ང་ཚོ-ར ཞིབ་འཇུག གི ཡང་དག་པ-འི ལམ བཟང་པོ ཞིག ཀྱང སྟོན་པ-ར མཛད ཡོད ། 