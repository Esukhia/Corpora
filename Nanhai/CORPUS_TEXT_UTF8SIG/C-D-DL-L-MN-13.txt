 ༄༅། ། དུང་དཀར བློ་བཟང་འཕྲིན་ལས གྱི ལོ་རྒྱུས ། དེ་ཡང བོད ཀྱི མཁས་དབང་གྲགས་ཅན དུང་དཀར སྐུ་ཕྲེང བརྒྱད་པ བློ་བཟང་འཕྲིན་ལས མཆོག ནི རབ་བྱུང བཅུ་དྲུག་པ-འི མེ་ཡོས ༡༩༢༧ ལོ-ར དགེ་མཚན གྱི ལྟས དུ་མ དང བཅས བོད་ལྗོངས ཀོང་པོ ཉིང་ཁྲི ས་ཁུལ ཉིང་ཁྲི་རྫོང ཁོངས ཇོ་མོ་ཤང དུ ཡབ ཚེ་དབང དང ཡུམ བཀྲ་ཤིས་མཚོ གཉིས ཀྱི སྲས སུ སྐུ་བལྟམས ། མཚན ཟླ་བ ཞེས གསོལ ། དེ་ནས རིང་པོ ར མ་ཐོགས་པ-ར ཁྱབ་བདག རྡོ་རྗེ་འཆང ཕ་བོང་ཁ་པ བདེ་ཆེན་སྙིང་པོ-ས ཆོས་མིང བློ་བཟང་སྐལ་ལྡན འཕྲིན་ལས་རྒྱ་མཚོ ཞེས གནང  ། ཤིང་ཁྱི ༡༩༣༤ ལོ-ར དགུང་གྲངས ལྔ ལ ཕེབས སྐབས ཏཱ་ལའི་བླ་མ སྐུ་ཕྲེང བཅུ་གསུམ་པ ཐུབ་བསྟན་རྒྱ་མཚོ-ས དུང་དཀར སྐུ་ཕྲེང བདུན་པ-འི ཡང་སྲིད དུ ངོས་འཛིན མཛད ཐོག ལོ་ཤས རིང ཡབ་ཡུམ གྱི གཟིགས་སྐྱོང འོག སྦྱོར་ཀློག དང ཆོས་ལུགས དཔེ་ཆ ཉུང་ཤས སློབ་གཉེར མཛད ། ཤིང་ཕག ༡༩༣༥ ལོ-ར འཁྲུངས་ཡུལ གཞིས་དགོན དུ ཁྲི་སྟོན མཛད དེ སེར་སྨད ཀོང་པོ ཁང་ཚན གྱི འདུལ་བ་འཛིན་པ ངག་དབང་ཡོན་ཏན ཀློག གི སློབ་དཔོན ལ བསྟེན ནས གཞུང་ཆེན་པོ་ལྔ-འི རྩ་བ དང འགྲེལ་པ ཤོག་གྲངས ཉིས་བརྒྱ ལྷག་ཙམ དང  ། དགོན་པ-འི ཚོགས་འདོན ཡོངས་རྫོགས ཐུགས་འཛིན མཛད ། མེ་བྱི ༡༩༣༦ ལོ-ར ཀོང་པོ ནས ལྷ་ས-ར ཐོག་མ-ར ཕེབས ཏེ སེར་སྨད་གྲྭ་ཚང དུ སྒྲིགས ལ ཞུགས ནས ཡོངས་འཛིན གོང་གསལ དང སེར་བྱེས གཙང་པ ཁང་ཚན གྱི དགེ་བའི་བཤེས་གཉེན ཆེན་པོ ངག་དབང་དགེ་འདུན བསྟེན ནས ལོ བཅུ་ལྷག རིང གཞུང་ཆེན བཀའ་པོད་ལྔ ལ སློབ་གཉེར དཔྱིས་ཕྱིན་པ མཛད དེ མེ་ཁྱི ༡༩༤༦ ལོ-ར ལྷ་ས སྨོན་ལམ ཆེན་མོ-ར དགེ་བཤེས ལྷ་རམས་པ-འི དམ་བཅའ བཞེས ། དེ་མུ-ར རྒྱུད ལ ཞུགས ཏེ ལྕགས་སྟག ༡༩༥༠ ལོ-ར སྔགས་རམས ཨང གཉིས་པ-འི མཚན་གནས ཐོབ ། ཤིང་རྟ ༡༩༥༤ ལོ-ར ལྷ་ལྡན རྒྱུད་སྟོད་གྲྭ་ཚང གི དགེ་བསྐོས གནང  ། དེ་ནས ཤིང་ལུག ༡༩༥༥ ལོ བ-ར བོད ཀྱི རིག་གནས སློབ་གཉེར མཛད་པ དང ཆབས་ཅིག གོ་སྐབས ནམ་བྱུང ལ གླིང རིན་པོ་ཆེ དང  ། ཁྲི་བྱང རིན་པོ་ཆེ ། དགའ་ལྡན ཁྲི་རིན་པོ་ཆེ ལྷུན་འགྲུབ་བརྩོན་འགྲུས སོགས བླ་མ བཅུ ལྷག་ཙམ བསྟེན ནས ཆོས་འབྲེལ ཞུ གནང མཛད་པ དང  ། མཁས་དབང ཚ་སྤྲུལ རིན་པོ་ཆེ-འི སྐུ་མདུན ནས སུམ་རྟགས དང  ། སྙན་ངག ཆ་ཚང གི སློབ་ཁྲིད དང  ། མཁས་དབང སྙེ་མོ ཡེ་ཤེས་ཆོས་འཕེལ གྱི སྐུ་མདུན ནས སྐར་རྩིས སྐོར ལེའུ ཁ་ཤས བཅས གསན་བཞེས མཛད ། བོད་ཞི་བ-ས བཅིངས་འགྲོལ ཐོབ རྗེས ཀྱི མེ་སྤྲེལ ༡༩༥༦ ལོ-ར གསར་བརྗེ-འི ནང ཞུགས ཏེ ཀོང་པོ ཉིང་ཁྲི ཀྲོན་ཆུས དྭགས་ཀོང ཡན་ལག ཆོས་ཚོགས ཀྱི ཀྲུའུ་རེན གཞོན་པ-འི ཐུགས་འགན བཞེས ། ས་ཕག ༡༩༥༩ ལོ-ར ཀྲུང་གོ ནང་བསྟན མཐུན་ཚོགས བོད་ལྗོངས ཡན་ལག མཐུན་ཚོགས ཀྱི ལས་འཛིན དུ བསྐོ་བཞག བྱས ། ལྕགས་བྱི ༡༩༦༠ ལོ-ར པེ་ཅིན དུ ཐོག་མ ཕེབས་འབྱོར ཐོག ཀྲུང་དབྱང མི་རིགས སློབ་གྲྭ ཆེན་མོ-འི མི་རིགས སྐད་ཡིག ཚན་ཁག ནང ལོ་དྲུག རིང སྔ་ཕྱི-ར བོད་ཡིག ཞིབ་འཇུག འཛིན་གྲྭ ཁག གཉིས ལ སུམ་རྟགས དང  ། སྙན་ངག ལོ་རྒྱུས ། སངས་རྒྱས ཆོས་ལུགས སྐོར བཅས སློབ་ཁྲིད གནང་བ མ་ཟད ། དེ-འི རིང སྙན་ངག སློབ་དེབ སྙན་ངག ལ འཇུག་ཚུལ ཚིག་རྒྱན རིག་པ-འི སྒོ་འབྱེད རྩོམ་སྒྲིག དང  ། ཚིག་མཛོད འདི-འི མིང་ཚིག འཚོལ་བསྡུ དང གསོག་འཇོག མཛད་སྒོ ཐོག་མ-ར བརྩམས ། ཤིང་སྦྲུལ ༡༩༦༥ ལོ-ར པེ་ཅིན ནས ལྷ་ས-ར ཕྱིར་ཕེབས ཏེ གཞིས་རྩེ དང རྒྱལ་རྩེ བརྒྱུད དུ སློབ་གསོ ཆེན་པོ-འི ལས་དོན རུ་ཁག ནང ཕྱག་ལས ཟླ་ཤས གནང  ། རིག་གནས གསར་བརྗེ ཆེན་པོ ཟེར་བ འགོ ཚུགས རྗེས ལོ་ངོ བརྒྱད ༡༩༦༦༡ ༩༧༣ རིང ལྷ་ས གྲོང་ཁྱེར བྱང་ཕྱོགས གྲོང་ལྷན གཉིས་པ-འི ཁོངས སུ ངལ་རྩོལ བསྒྱུར་བཀོད མཛད དགོས བྱུང  ། ཤིང་ཡོས ༡༩༧༥ ལོ-ར གོང་རིམ གྱི བཀའ ལྟར ཟི་ཁྲོན ཁྲེན་ཏུ-ར ཟླ་ཤས རིང བོད་རྒྱ ཚིག་མཛོད ཆེན་མོ ཡི རྩོམ་སྒྲིག ཕྱག་ལས གནང་བ དང  ། དེ་རྗེས མེ་སྦྲུལ ༡༩༧༧ ལོ བ-ར བོད་རང་སྐྱོང་ལྗོངས རིག་དངོས བདག་གཉེར་ཁང དང  ། བོད་ལྗོངས་ཡིག་ཚགས བདག་གཉེར་ཁང ། བོད་ལྗོངས་གསར་བརྗེ འགྲེམས་སྟོན ཁང ། བོད་རང་སྐྱོང་ལྗོངས སྲིད་གྲོས བཅས ལ དཀར་ཆག དང ལོ་རྒྱུས རྩོམ་སྒྲིག སོགས ཀྱི ལས་རོགས མཛད ། ས་རྟ ༡༩༧༨ ལོ་ན-ས ཤིང་གླང ༡༩༨༥ ལོ བ-ར ལོ བརྒྱད རིང སླར་ཡང པེ་ཅིན ཀྲུང་དབྱང མི་རིགས སློབ་གྲྭ-ར ཕེབས ནས གཙོ་བོ སློབ་ཁྲིད དང  ། སློབ་དེབ རྩོམ་འབྲི ། ཞོར ལ ཟུར་ལྟ-འི དཔྱད་ཡིག སྒྲིག་རྩོམ བཅས གནང ནས ལྕགས་སྤྲེལ ༡༩༨༠ ལོ-ར ཀྲུང་དབྱང མི་རིགས སློབ་གྲྭ ཆེན མོ-འི དགེ་རྒན ཆེན་མོ གཞོན་པ-འི མཚན་གནས བཞེས་པ དང ཤིང་གླང ༡༩༨༥ ལོ-ར ཀྲུང་དབྱང མི་རིགས སློབ་གྲྭ་ཆེན་མོ-འི དགེ་རྒན་ཆེན་མོ-འི མཚན་གནས འབུལ་བཞེས བསྐྱངས ། ལོ དེ-ར བོད་རང་སྐྱོང་ལྗོངས མི་དམངས སྲིད་གཞུང ནས རང་སྐྱོང་ལྗོངས སྤྱི་ཚོགས ཚན་རིག་ཁང གི མཚན་འཛིན དབུ་འཛིན དུ བསྐོ་བཞག ཞུས ། ཤིང་གླང ༡༩༨༥ ལོ-ར པེ་ཅིན ནས བོད དུ ཕྱིར་ཕེབས ཏེ བོད་ལྗོངས སློབ་གྲྭ་ཆེན་མོ-ར ཕྱག་ལས གནང  ། རབ་བྱུང བཅུ་བདུན་པ-འི ས་འབྲུག ༡༩༨༧ ལོ-ར ཀྲུང་གོ-འི བོད་རིག་པ ཞིབ་འཇུག ལྟེ་གནས ཀྱི སྤྱི་ཁྱབ ལས་འཛིན སྐུ་གཞོན་པ-ར བསྐོ་བཞག བྱུང་བ དང  ། རྒྱལ་ཁབ མི་དོན ལས་ཁུངས ནས རྒྱལ་ཁབ རིམ་པ-འི རིགས་གཅིག མཁས་པ-འི མཚན་གནས ཕུལ ། ལྕགས་ལུག ༡༩༩༠ ལོ-ར ཀན་སུའུ་ཞིང་ཆེན བོད་རིག་པ ཞིབ་འཇུག་ཁང གི མཚན་འཛིན་དབུ་འཛིན གྱི མཚན་གནས འབུལ་བཞེས བསྐྱངས་པ དང སྦྲགས ཞིབ་འཇུག་ཁང་དེ-འི ཞིབ་འཇུག མི་སྣ རྣམས ལ སྣེ་ཁྲིད མཛད དེ ཀན་སུའུ དང  ། མཚོ་སྔོན ། ཟི་ཁྲོན བཅས ཀྱི གནའ་ཤུལ་གྲགས་ཅན གཙོ་གྲས ཁག་ཅིག ལ དུས་ཡུན ཟླ་བ གསུམ་ཙམ རིང རྟོག་ཞིབ དང སྦྲགས ས་གནས དངོས་སུ སློབ་ཁྲིད བཀའ་དྲིན བསྐྱངས ། དམ་པ གང་ཉིད ཀྱིས བོད་རིག་པ-འི མཁས་པ-འི ཁྱུ་མཆོག ཅིག གི ངོས ནས སྔ་རྗེས སུ འཇར་མན དང  ། ནོར་ཝེ ། དབྱི་ཊ་ལི ། ཨའོ་སི་ཁྲུའུ་ལི་ཡ ། ཧྥ་རན་སི ། དབྱིན་ལན སོགས ཕྱི་རྒྱལ ཡུལ་གྲུ ཁག ལ སློབ་ཁྲིད དང རྒྱལ་སྤྱི-འི བོད་རིག་པ-འི ཞིབ་དཔྱད ཚོགས་འདུ-ར ཐེངས་མང ཕེབས ཏེ ཕུལ་བྱུང གི དཔྱད་རྩོམ དུ་མ སྒྲོགས སྦྱང མཛད་པ དང སྦྲགས རྒྱལ་ནང གི བོད་རིག་པ-འི ཐད ཀྱི འཕེལ་ཚུལ ངོ་སྤྲོད མཛད ། མཐ-ར མེ་བྱི ༡༩༩༦ ལོ-ར བོད་ལྗོངས སློབ་གྲྭ་ཆེན་མོ ནས རྒས་ཡོལ འབུལ་བཞེས ཐོག དགུང་གྲངས བདུན་ཅུ-ར ཕེབས་པ མེ་གླང ༡༩༩༧ ལོ-འི སྤྱི་ཟླ བདུན་པ-འི ཚེས ཉེར་གཉིས བོད་ཟླ ལྔ་པ ཕྱི་མ-འི ཚེས བཅོ་བརྒྱད ཉིན གྱི སྔ་དྲོ-འི ཆུ་ཚོད བཅུ་གཅིག པར ཨ་རི-འི གྲོང་ཁྱེར ལོ་ཧྲན་ཅི རུ གཟིམ་ཁྲི མཐའ་ཅན དུ གྱུར ། དམ་པ འདི་ཉིད སྐུ་འཚོ་བཞུགས སྐབས ད་དུང ཀྲུང་གོ ནང་བསྟན མཐུན་ཚོགས བོད་ལྗོངས ཡན་ལག མཐུན་ཚོགས ཀྱི རྒྱུན་ལས ལས་འཛིན དང  ། ཀྲུང་གོ ནང་བསྟན མཐུན་ཚོགས ཀྱི ལས་འཛིན ། བོད་རང་སྐྱོང་ལྗོངས བོད་རིག་པ ཞིབ་འཇུག ཚོགས་པ-འི ཚོགས་གཙོ ། རྒྱལ་སྤྱི-འི བོད་རིག་པ སློབ་ཚོགས ཀྱི ལས་འཛིན ། རྒྱལ་ཡོངས སྲིད་གྲོས སྐབས དྲུག་པ དང  ། བདུན་པ ། བརྒྱད་པ བཅས ཀྱི ཨུ་ཡོན ། སྲིད་གྲོས བོད་རང་སྐྱོང་ལྗོངས སྐབས བཞི་པ-འི རྒྱུན་ལས ཨུ་ཡོན བཅས གནང་བ མ་ཟད ། ཀྲུང་གོ རྒྱལ་ཡོངས ལོ་རྒྱུས ཞིབ་འཇུག ཚོགས་པ དང  ། ཀྲུང་གོ འཛམ་གླིང ཆོས་ལུགས ཞིབ་འཇུག ཚོགས་པ ། ཀྲུང་གོ གྲངས་ཉུང་མི་རིགས ཀྱི གནའ་རབས སྐད་ཡིག ཞིབ་འཇུག ཚོགས་པ སོགས ཞིབ་འཇུག ཚོགས་པ མང་པོ ཞིག གི སྒྲིག་ཁོངས སུ ཡོད ། དམ་པ འདི་ཉིད འཛམ་གླིང ཐོག ཀུན གྱིས ཁས་ལེན དང གུས་བཀུར ཞུ་ཡུལ དུ གྱུར་པ-འི བོད་རིག་པ-འི མཁས་དབང་གྲགས་ཅན ཞིག གི ངོས ནས འཛམ་གླིང གི གྲགས་ཅན མི་སྣ-འི མཚན་དེབ་ཆེན་མོ-འི ནང ལ-འང འཁོད ཡོད ལ ། སྔ་རྗེས སུ ཀྲུང་དབྱང མི་རིགས སློབ་གྲྭ་ཆེན་མོ དང བོད་ལྗོངས སློབ་གྲྭ ཆེན་མོ-འི དགེ་རྒན གནང ནས ལོ་ངོ སུམ་ཅུ ལྷག་ཙམ རིང རྒྱལ་ཁབ ཕྱི་ནང དུ བོད་རིག་པ-འི ཆེད་ལས མི་སྣ ཧ་ཅང འབོར་ཆེ གསོ་སྐྱོང གནང་བ མ་ཟད ། བོད ཀྱི སློབ་གསོ དང རིག་གནས བྱ་གཞག ཉམས་པ སོར་ཆུད དང མི་ཉམས གོང་འཕེལ གཏོང་རྒྱུ-འི ཐད ལེགས་སྐྱེས ཤིན་ཏུ ཆེན་པོ ཕུལ གནང ཡོད ། དེ དང ཕྱོགས་མཚུངས དགེ་མཚན ལྡན་པ-འི སྒོ ནས མར་ཁེ་སི རིང་ལུགས དང མའོ་ཙེ་ཏུང དགོངས་པ ཉམས་ལེན མཛད དེ ལག་ལེན དངོས ནང རྩོད་སྒྲུབ དངོས་གཙོ རིང་ལུགས དང ལོ་རྒྱུས དངོས་གཙོ རིང་ལུགས ཀྱི ལྟ་བ དང བྱེད་ཐབས བེད་སྤྱོད ཧུར་ཐག མཛད དེ བོད ཀྱི ལོ་རྒྱུས དང རིག་གནས ལ དབྱེ་ཞིབ དང ཞིབ་འཇུག གནང ནས བོད་མི་རིགས ཀྱི རིག་གནས ལ ཚན་རིག དང མཐུན་པ-འི སྒོ ནས དབྱེ་ཞིབ དང  ། གདེང་འཇོག རྒྱུན་འཛིན བཅས བྱ་རྒྱུ-འི ཐད མིག་དཔེ བཟང་པོ ཞིག བསྟན གནང ཡོད་པ མ་ཟད མཛད་རྗེས ཀྱང ཤིན་ཏུ ཆེན་པོ བཞག ཡོད དེ ། སྐུ་ཚེ གཅིག རིང གསུང་རྩོམ དུ་མ ཡོད་པ-འི ནང གཙོ་བོ ཚིག་མཛོད འདི ཕུད ད་དུང བོད ཀྱི ཆོས་སྲིད ཟུང་འབྲེལ སྐོར བཤད་པ དང  ། དེབ་ཐེར དམར་པོ-འི མཆན་འགྲེལ དེ་གཉིས རྒྱ་ཡིག དང དབྱིན་ཡིག ཏུ བསྒྱུར ནས འགྲེམས་སྤེལ བྱས ཡོད སྙན་ངག ལ འཇུག་ཚུལ ཚིག་རྒྱན རིག་པ-འི སྒོ་འབྱེད སོགས དང  ། དེ་བཞིན བོད ཀྱི དཀར་ཆག རིག་པ དང  ། བོད ཀྱི སློབ་གསོ རིག་པ-འི འཕེལ་རྒྱས སྐོར བོད་ཡིག དཔེ་རྙིང དཔར་སྐྲུན སྐོར གླེང་བ གནའ་རབས བོད ཀྱི འཇལ གཤོར འདེགས གསུམ གྱི འཕེལ་རྒྱས སྐོར ཞེས་པ སོགས ཆེད་རྩོམ དུ་མ ཡོད་པ དེ་དག ཀྲུང་གོ-འི བོད ཀྱི ཤེས་རིག དང  ། བོད་ལྗོངས ཞིབ་འཇུག སྦྲང་ཆར སོགས རིག་གཞུང དུས་དེབ ཐོག འགྲེམས་སྤེལ བྱས ཡོད ། དེ་ཡང དམ་པ འདི་ཉིད ཀྱིས དུང དང འོ་མ-ར འགྲན་པ-འི ལྷག་བསམ མཐུ །  ། དམན ཡང དཀར་པོ-འི བྱས་འབྲས ཅུང་ཟད ཅིག ། བློ དང འདུན་པ བཟང་བ-འི རང་རིགས ཀུན །  ། རྒྱལ་ཁ-འི འཕྲིན་བཟང ལས་དོན འགྲུབ ཕྱིར འབད །  ། ཅེས བསྩལ་བ ལྟར སྐུ་ཚེ གཅིག རང གི རྒྱལ་ཁབ ལ དགའ་ཞེན དང  ། རང གི མི་རིགས ལ དགའ་ཞེན ། རང་མི་རིགས ཀྱི ཕུལ་དུ་བྱུང་བ-འི ཤེས་རིག ལ དགའ་ཞེན བཅས མཛད དེ མི་རིགས རིག་གནས དར་རྒྱས གོང་འཕེལ གཏོང ཕྱིར ཐུགས་ནུས ཡོད་རྒུ འདོན གནང མཛད དེ རང་རྒྱལ གྱི སློབ་གསོ དང རིག་གནས བྱ་གཞག ཐད ལེགས་སྐྱེས ཤིན་ཏུ ཆེན་པོ འབུལ གནང མཛད་པ མ་ཟད ། ཚིག་མཛོད འདི ཁོ་ན-ར ཡང སྔ་དུས ༡༩༦༠ ལོ་ན-ས ད་བར མི་ལོ སུམ་ཅུ་སོ་དྲུག ལྷག རིང དུས་ཚོད བར་གསེང ནམ ཡོད ལ མིང་ཚིག འཚོལ་བསྡུ དང  ། དཔྱད་གཞི འཚོལ་ཞིབ ། ཚིག་འགྲེལ རྩོམ་འབྲི སོགས མཛད མཐ-ར སྨན་ཁང དུ བསྙུན་གཞི ཧ་ཅང དོད་དྲག་པ-འི སྐབས སུ-འང ཚིག་མཛོད འདི་ཉིད ཀྱི མ་ཟིན ཞུས་དག མཛད་པ མ་ཟད ། སྐུ་ཁམས སླར་གསོ བྱུང རྗེས མུ་མཐུད ཕྱག་ལས གནང་རྒྱུ-འི ཐུགས་རེ སྐོམ་པ་ཆུ་འདོད ལྟར མཛད་པ དེ་ནི རང་ཅག ཕྱི་རབས་པ རྣམས ཀྱིས རྗེས་སུ ཡི་རངས དང མིག་དཔེ ཞུ དགོས་པ ཞིག རང དུ ངེས སོ ། 