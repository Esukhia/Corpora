﻿http://www.khabdha.org/p=84194 བརྡ་སྤྲོད ཁྲིད ཐབས ། འབྲིང་བ དཀོན་མཆོག་འཇིགས་མེད ། སི་ཏུ-འི སུམ་རྟགས འགྲེལ་ཆེན གྱི ཁྲིད་ཐབས མདོར་བསྡུས ། དང་པོ ། འགྲེལ་ཆེན ངོ་སྤྲོད ། ༄༅། ། བསྟན་བཅོས ཀྱི རྩིས་འགོ ལྔ-འི སྒོ ནས ངོ་སྤྲོད ཞུས ན ། ༡ འདི ཡི མཛད་པ་པོ ནི སུ །  ། ༢ ལུང ནི གར བཏུས ༣ ཕྱོགས གར གཏོགས །  ། ༤ སུ ཡི དོན དུ འདི་ཉིད མཛད །  ། ༥ དབུ ཞབས བསྡུས་པ-འི དོན ནི ཅི །  ། ཞེས གསུངས་པ ལྟར ། ༡༽ མཛད་པ་པོ ནི སུ ། གཞུང འདི-འི མཛད་པ་པོ ནི ཀརྨ་སི་ཏུ བསྟན་པ-འི ཉིན་བྱེད དེ ། སི་ཏུ གཙུག་ལག ཆོས་ཀྱི་སྣང་བ-འམ ། སི་ཏུ ཆོས ཀྱི འབྱུང་གནས སམ ། སི་ཏུ་པཎ་ཆེན ཡང ཞུ ། ཕྱི་ལོ ༡༧༠༠ ལོ-ར སྡེ་དགེ རུ འཁྲུངས ། དབུས སུ ཐེངས ལྔ ། བལ་ཡུལ དུ ཐེངས གཉིས ། རྒྱལ་རོང དང འཇང་ཡུལ སོགས སུ-འང ཕེབས ། རྒྱ་བོད ཀྱི སློབ་དཔོན མང་པོ-འི མདུན ནས ཆོས དང རིག་གནས ལ མཁས་པ-ར སྦྱངས ། རང་ལུགས བཀའ་བརྒྱུད ཡིན ལ རྙིང་མ དང དགེ་ལུགས ཀྱང གསན ། ༡༧༢༧ ལོ-ར སྡེ་དགེ དཔལ་སྤུངས་དགོན བཏབ ། བཀའ་འབུམ པོད ༡༤ བཞུགས་པ-འི ལྔ་ཆ་བཞི ནི ཐུན་མོང རིག་གནས སྐོར ཡིན་པ-ས ། རིག་གནས ལ བཀའ་དྲིན ཤིན་ཏུ་ཆེ ། ལྷག་པར བརྡ་སྤྲོད ལ མཛད་རྗེས དང བཀའ་དྲིན གཞན ལས ཆེ ། ཐོན་མི གཉིས་པ-ར ཡང བསྔགས ། ཕྱི་ལོ ༡༧༧༤ ལོ-ར སྐུ་གཤེགས ། ༢༽ ལུང ནི གར བཏུས ། ཁུངས གང ལ གཏུགས་པ སྟེ ། རྒྱ་བོད ཀྱི སྒྲ-འི བསྟན་བཅོས ཚད་ལྡན གྲགས ཆེ་བ རྣམས ཀྱི སྙིང་དོན བཏུས་པ ལྟ་བུ ཡིན་པ-ས ཁུངས ཚད་མ དང ལྡན ། ༣༽ ཕྱོགས གར གཏོགས ། སྡེ་སྣོད་གསུམ ལས མངོན་པའི་སྡེ་སྣོད དང༌  ། རིག་གནས ཆེ་བ སྒྲ་རིག པར གཏོགས ། ༤༽ སུ ཡི དོན དུ མཛད ། མཇུག གི མཛད་བྱང དང དབུ-འི མཚམས་སྦྱོར སྐབས སུ གསལ་བ ལྟར ། མདོ་མཁར་ཞབས་དྲུང སོགས ཀྱིས བསྐུལ་བ བཞིན དེ་དག གི ཆེད དང༌  ། སུམ་རྟགས ཀྱི འགྲེལ་པ གཞན རྣམས ཀྱི ནོར་སྐྱོན ལ དག་ཐེར དང༌  ། འགྲེལ་བཤད འཐུས་ཚང དུ གཏོང་ཆེད བརྩམས ། ༥༽ དབུ ཞབས བསྡུས་པ-འི དོན ། གཞུང གི མཚན ནི ། ཡུལ་གངས་ཅན་པ-འི བརྡ ཡང་དག་པ-ར སྦྱོར་བ-འི བསྟན་བཅོས ཀྱི བྱེ་བྲག སུམ་ཅུ་པ དང རྟགས་འཇུག གཞུང གི རྣམ་པ-ར བཤད་པ མཁས་པ-འི མགུལ་རྒྱན མུ་ཏིག ཕྲེང མཛེས ཞེས་བྱ་བ ཡིན ལ ། གཞུང གི དབུ ར བསྟན་བཅོས རྩོམ་པ ལ འཇུག་པ-འི ཡན་ལག ཏུ མཆོད་བརྗོད དང རྩོམ་པ-ར དམ་བཅའ ། ལོ་རྒྱུས ཀྱི མཚམས་སྦྱོར ། གཞུང་དངོས ལ སུམ་ཅུ་པ-འི འགྲེལ་པ དང༌  ། རྟགས་འཇུག གི འགྲེལ་པ ། མཇུག ཏུ བསླབ་བྱ དང དགེ་བསྔོ སོགས ། མཛད་བྱང བཅས ། མདོར་ན བརྗོད་བྱ ཡི་གེ-འི སྦྱོར་བ སྟེ ། མིང་ཚིག ཡི་གེ-འི ངོ་བོ དང དབྱེ་བ ། རྣམ་དབྱེ ཚིག་ཕྲད ཀྱི སྦྱོར་ཚུལ ། ཡི་གེ-འི རྟགས དང བྱ་ཚིག གི རྣམ་གཞག སོགས བརྡ་སྤྲོད ཀྱི རིག་པ རྒྱས་པ-ར བསྟན ། གཉིས་པ ། ཁྲིད་ཐབས སམ འཆད་ཐབས ། འཆད་ཐབས ཡན་ལག ལྔ-འི སྒོ ནས འཆད དེ ། རྣམ་བཤད རིགས་པ ལས ། མདོ་དོན སྨྲ་བ རྣམས ཀྱིས ནི ། །དགོས་པ བསྡུས་པ-འི དོན བཅས དང༌  ། །ཚིག་དོན བཅས ཤིང མཚམས་སྦྱར བཅས ། །བརྒལ་ལན བཅས ཏེ བསྙད་པ-ར བྱ ། །ཞེས གསུངས་པ ལྟར ། འགྲེལ་པ འདི-འང འཆད ཐབས ཡན་ལག ལྔ-འི སྒོ ནས ཁྲིད ན ལེགས ལ ། འགྲེལ་པ-ས རྩ་བ གཉིས་ཀ བཀྲལ་སྟངས ལ-འང འཆད ཐབས ཡན་ལག ལྔ ཚང་བ-ས དེ་ལྟར འཆད་པ-ར བྱ སྟེ ། ༡༽ དགོས་དོན ། དགོས་འབྲེལ གྱི ངག སྟེ ། འགྲེལ་པ འདི བརྩམས་པ-འི དགོས་པ ནི གོང སྨོས ལྟར དང༌  ། རྩ་བ སུམ་ཅུ་པ དང རྟགས་འཇུག གཉིས བརྩམས་པ-འི དགོས་པ-འམ བསླབ་པ-འི དགོས་པ ནི ཡི་གེ-འི འཇུག་ཚུལ རྣམས ངག ལ རང་ཆས སུ ཡོད་པ ལྟར ཤེས་པ-འི ཆེད དང༌  ། ཕྱི་ནང གི གཙུག་ལག གཉིས་ཀ-ར འཇུག་པ-འི ལམ ཡངས་པ-ར འགྱུར་བ-འི ཆེད དོ །  ། ༢༽ བསྡུས་དོན ། ལུས རྣམ་གཞག སྟེ ། འགྲེལ་པ འདི-འི བརྗོད་བྱ དང༌  ། རྩ་བ སུམ་ཅུ་པ དང རྟགས་འཇུག བཅས ཀྱི བརྗོད་བྱ ནི ཡི་གེ-འི སྦྱོར་བ སྟེ ། རྣམ་དབྱེ ཚིག་འཕྲད དང བྱ་ཚིག སོགས ཀྱི རྣམ་གཞག གོ ། ༣༽ ཚིག་དོན ། འགྲེལ་ཚིག གི འབྲུ་དོན དང གོ་དོན ། དངོས་ཤུགས ཀྱི བསྟན་དོན སོགས དང༌  ། འགྲེལ་པ-ས རྩ་ཚིག ལ ཚིག་འགྲེལ དང དོན་འགྲེལ དཔེར་བརྗོད དང བཅས ཞིབ་པ-ར མཛད ཡོད་པ བཞིན ཚིག་དོན གསེད་བཀྲོལ བྱེད་པ སྟེ ། འདི་ནི སློབ་ཁྲིད ཀྱི བྱེད་ཐབས དངོས་གཞི-འམ གཙོ་བོ-ར འགྱུར ། ༤༽ མཚམས་སྦྱར ། འགྲེལ་པ-འི ཐོག་མཐའ་བར་གསུམ དུ མཚམས་སྦྱར གང་འོས བྱེད་པ དང༌  ། འགྲེལ་པ-ས རྩ་བ-འི དོན སྔ་ཕྱི མཚམས་སྦྱར ནས བཤད་པ རྣམས ཇི་བཞིན འཆད་པ ། ༥༽ བརྒལ་ལན ། འགྲེལ་པ འདི ལ ཐོན་མི-འི ཞལ་ལུང སོགས སུ འབྱུང་བ ལྟར བརྒལ་ལན བྱེད ཅིང འཆད་པ དང༌  ། འགྲེལ་པ རང དུ ཞྭ་ལུ་ལོ་ཆེན དང༌  ། རྣམ་གླིང་པཎ་ཆེན ། པྲ་སྟི་དགེ་བཤེས རྣམས ཀྱི འགྲེལ་པ དང༌  ། གནས་བརྒྱད དང སྨྲ་སྒོ རྩ་འགྲེལ སོགས ལ-འང བརྒལ་ལན མཛད ཡོད་པ ལྟར འཆད་པ-འོ །  ། དེ་ལྟར འཆད་ཐབས དེ་དག གི སྒོ ནས བཤད་པ-ས གཞུང་དོན དཔྱིས་ཕྱིན་པ ཞིག སློབ་ཁྲིད ཐུབ་པ-ར འགྱུར ། དེང་སང སློབ་ཁྲིད ཐབས་ལམ དང སློབ་ཚན དབྱེ་ཞིབ ཅེས་པ སོགས མང དུ བཤད་པ དག ཀྱང ཕལ་ཆེར འདི་དག ཏུ འདུས ། གསུམ་པ ། འགྲེལ་ཆེན གྱི ཁོག་འབུབས ། འདི-ར འགྲེལ་ཆེན རང གི ས་བཅད ཆེ་ཁག དང སྦྱར་བ-འི སྒོ ནས གཞུང གི སྤྱི་ཁོག ངོ་སྤྲོད ཙམ བྱས ན ། དང་པོ སུམ་ཅུ་པ-འི གཞུང འཆད་པ ལ ། བསྟན་བཅོས རྩོམ་པ ལ འཇུག་པ-འི ཡན་ལག དང༌  ། བསྟན་བཅོས དངོས ། དང་པོ ནི ། རྒྱ་གར སྐད དུ ཞེས སོགས མཚན སྨོས་པ དང འགྱུར་ཕྱག གོ ། གཉིས་པ བསྟན་བཅོས དངོས ལ ། གཞུང སྤྱི-འི ཡན་ལག ཏུ མཆོད་པ-ར བརྗོད ཅིང བཤད་པ-ར དམ་བཅའ་བ ། སྐབས་དོན སུམ་ཅུ་པ ཉིད རྒྱས་པ-ར བསྟན་པ-འོ །  ། དང་པོ ནི ། གང ལ ཡོན་ཏན མཆོག མངའ་བ-འི ། །ཞེས་པ ནས ། ཡི་གེ-འི སྦྱོར་བ བཤད་པ-ར བྱ ། །ཞེས་པ-འི བར རོ །  ། གཉིས་པ སྐབས་དོན སུམ་ཅུ་པ དངོས ལ ། ཡི་གེ-འི སྦྱོར་བ རྒྱས་པ-ར བཤད་པ དང༌  ། གདམས་ངག བརྗོད་པ-ས མཇུག བསྡུ་བ-འོ །  ། དང་པོ ལ ། སྦྱར་བྱ ཡི་གེ-འི རྣམ་གཞག དང༌  ། སྦྱོར་ཚུལ ཚིག་འཕྲད ཀྱི འཇུག་པ བཤད་པ གཉིས ། དང་པོ ནི ། ཡི་གེ ཨཱ་ལི་ཀཱ་ལི གཉིས ། །ཞེས་པ ནས ། གང དུ-འང འཇུག མིན སྦྱར་བ-འང མིན ། །ཞེས་པ-འི བར རོ །  ། གཉིས་པ སྦྱོར་ཚུལ ཚིག་ཕྲད ཀྱི འཇུག་པ བཤད་པ ལ ། རྗེས་འཇུག ལ ལྟོས་པ-འི ཕྲད རྣམ་དབྱེ དང བཅས་པ དང༌  ། ཕྲད་རང་དབང་ཅན བཤད་པ གཉིས ། དང་པོ ནི ། རྗེས་འཇུག ཡི་གེ བཅུ་པོ ནི ། །ཞེས་པ ནས ། ཀྱེ སྦྱར་བ ནི བོད་པ ཡིན ། །ཞེས་པ-འི བར སླར་བསྡུ སོགས བརྒྱད དོ །  ། གཉིས་པ ཕྲད་རང་དབང་ཅན ནི ། གང མིང་མཐའ དང མཐུན་པ ཡི ། །ཞེས་པ ནས ། དགག་པ-འི གནས སུ ཤེས་པ-ར བྱ ། །ཞེས་པ-འི བར ནི སྒྲ སོགས དྲུག གོ ། གཉིས་པ གདམས་ངག བརྗོད་པ-ས མཇུག བསྡུ་བ ནི ། ཚིགས སུ བཅད་པ-འི མཚམས་སྦྱོར རྣམས ། །ཞེས་པ ནས ། ཅིག་ཤོས དེ་ལས ལྡོག་པ འོ ། །ཞེས་པ-འི བར ཚིགས་བཅད འགྲོལ་ཚུལ ལ འདོམས་པ སོགས བཞི-འོ །  ། གཉིས་པ རྟགས་འཇུག གི གཞུང འཆད་པ ལ ། ཡི་གེ སྤྱི-འི རྟགས ཀྱི དབྱེ་བ ། སྔོན་འཇུག གི རྟགས་ཀྱི་འཇུག་པ ། རྗེས་འཇུག གི རྟགས་ཀྱི་འཇུག་པ བཤད་པ སྟེ གསུམ ། དང་པོ ནི ། ཕོ ཡི ཡི་གེ འབའ་ཞིག ལ ། །ཞེས་པ ནས ། ཨ ནི མཚན་མེད ཅེས ཀྱང བྱ ། །ཞེས་པ-འི བར རོ །  ། གཉིས་པ སྔོན་འཇུག གི རྟགས་ཀྱི་འཇུག་པ ནི ། མོ ཡི ཡི་གེ-འི ནང ནས ནི ། །ཞེས་པ ནས ། ཤིན་ཏུ མོ ནི མཉམ ཕྱིར རོ ། །ཞེས་པ-འི བར མིང་གཞི ལས སྔོན་རྗེས དབྱུང་ཚུལ དང༌  ། སྔོན་འཇུག གི རྟགས ཀྱི དབྱེ་བ ། དེ-འི འཇུག་ཚུལ བཅས གསུམ མོ །  ། གསུམ་པ རྗེས་འཇུག གི རྟགས་ཀྱི་འཇུག་པ ནི ། རྗེས་འཇུག ཡི་གེ བཅུ་པོ ལ ། །ཞེས་པ ནས ། རྗེས སྨྲས འདི ཀུན རྟོགས གྱུར ཅིག །ཅེས་པ-འི བར རྗེས་འཇུག གི རྟགས ཀྱི ངོས་འཛིན དང༌  ། དེ-འི འཇུག་པ རྒྱས་པ-ར བཤད་པ སྟེ གཉིས ། འཇུག་པ གསུམ་པ ཇི་ལྟར འཇུག་པ ལ-འང སྒྲ དང དོན གྱི འཇུག་ཚུལ གཉིས ། དོན གྱི འཇུག་ཚུལ ལ-འང སྔ་མ གང་ལྟར འགྱུར་བ དང ཕྱི་མ གང་ལྟར འགྱུར་བ གཉིས ། ཕྱི་མ གང་ལྟར འགྱུར་བ ལ-འང མིང་མཐའ འདྲེན་ཚུལ དང རྣམ་དབྱེ སོགས འདྲེན་ཚུལ ཏེ གཉིས སོ །  ། འཇུག་པ བཞི་པ ཅིའི་ཕྱིར འཇུག་པ ལ-འང དངོས དང ཞར་བྱུང གཉིས ། ཞར་བྱུང ལ-འང ཡི་གེ-འི འཇུག་པ རྣམས ཀྱི རང་བཞིན གྱི དགོས་པ དང༌  ། ཡི་གེ-འི འཇུག་པ ཇི་ལྟར སྦྱོར་བ-འི ཚུལ གྱི བསྟན་བཅོས འདི་ཉིད རྟགས་འཇུག རྩ་བ ། བརྩམས་པ-འི དགོས་པ བཤད་པ གཉིས སོ །  ། བཞི་པ ། སི་ཏུ-འི ཐུན་མོང མ་ཡིན་པ-འི བཞེད་པ ། སི་ཏུ-འི སུམ་རྟགས འགྲེལ་ཆེན དུ གསལ་བ-འི སི་ཏུ་པཎ་ཆེན རང གི བཞེད་པ ཐུན་མོང མ་ཡིན་པ རྣམས རགས་བསྡུས སུ འགོད་པ ལ ། ཀ༽ སུམ་ཅུ་པ-འི སྐོར ། ༡ སུམ་ཅུ་པ ཞེས་པ ནི ། ཡི་གེ ཨཱ་ལི་ཀཱ་ལི གཉིས ། །ཞེས སོགས ཚིགས་བཅད སུམ་ཅུ ཉིད ཀྱིས སྐབས དང་པོ-འི བརྗོད་བྱ རྫོགས་པ-ར སྟོན་པ-ས གཞུང་ཚད ཀྱི སྒོ ནས བཏགས ། ༢ མཆོད་བརྗོད དང རྩོམ་པ-ར དམ་བཅའ ནི རྟགས་འཇུག སོགས སྐབས གཞན གྱི ཐུན་མོང་བ ཡིན ། ༣ འགྱུར་ཕྱག ནི ཐུ་མི ཉིད ཀྱིས བསྒྱུར་བ-འི མདོ་རྒྱུད རྣམས ཀྱི འགྱུར་ཕྱག དང མཐུན་པ-ར མཛད ། ༤ དཀོན་མཆོག ལ ཕྱག་འཚལ་བ ནི ཕྱག་ཡུལ དེ-འི ཆེད་དུ མིན་པ-ས རྣམ་དབྱེ གཉིས་པ ལས བཞི་པ མིན ། ༥ འཇམ་པའི་དབྱངས ཀྱིས གསུངས་པ-འི སྒྲ་དབྱངས ནི སྒྲ་དབྱངས བརྗོད་པ ཐམས་ཅད ལ བྱེད ། ༦ རྟག་ཞི་བ ནི ལྷ་ཆེན་དབང་ཕྱུག ལ འདོད ། ༧ དེ-ས གསུངས་པ-འི མིང་གཞི ནི ཡི་གེ ཙམ ལ བྱེད ། ༨ ཨ་ཡིག དབྱངས ཀྱི གྲས སུ མ་བཞག་པ-ར ཀཱ་ལི-འི སྡེ་ཚན དུ འདྲེན་པ-ར མཛད་པ ནི དེ-ས དབྱངས ཀྱི བྱ་བ གསལ་བ-ར བྱེད མ་ནུས་པ-ས ཡིན ། ༩ གི་གུ སོགས ཀྱིས ཨཱ་ལི-འི བྱ་བ གསལ་བ-ར མཚོན ནུས་པ-ས ཨཱ་ལི-འི སྒྲ-ར ཡང གསུངས ། ༡༠ འདི-ར བསྟན གྱི ཨཱ་ལི རྐྱང་པ ཡིན ན འཕུལ་རྟེན གྱི བྱ་བ མི་འཇུག་པ-ས ཁྱབ ། ༡༡ སུམ་ཅུ་པ-འི གཞུང དུ གཙོ་བོ-ར རྗེས་འཇུག གི བྱ་བ འཆད་པ ཡིན་པ-ས ། མིང་གཞི རྐྱང་པ-འི སྒྲ གཙོ་བོ-ར གྱུར་པ-འི ཕྲད བདག་སྒྲ ཙམ ལས མ་གསུངས ། ཀྱི ཀྱིས ཀྱང སྟེ རྣམས ནི འཇུག་པ-འི ཡི་གེ དང ལྷན་ཅིག་པ-འི སྒྲ གཙོ་བོ-ར གྱུར་པ-འི ཕྱིར འདི-ར ཡང གསུངས ། ༡༢ སླར་བསྡུ ལ དངོས དང ཙམ་པོ་བ-འི ཁྱད་པར མེད ཅིང༌  ། སླར་བསྡུ ཟླ་སྡུད རྫོགས་ཚིག གསུམ དོན་གཅིག ༡༣ སླར་བསྡུ ནི སྡུད་པ-འི སྒྲ ཡིན་པ-ས དོན གྱི ལྡོག་པ སྟོན བྱེད དུ འགྱུར་བ-འི ཕྱིར རྣམ་དབྱེ་དང་པོ ངོ་བོ ཙམ སྟོན་པ མིན ། ༡༤ མིང་མཐ-ར ས ཡིག སོགས གནས ཞེས་པ ནི མིང་མཐ-འི རྗེས་འཇུག ཏུ གནས་པ-འི དོན མིན་པ-ར ། མིང་མཐ-ར རྣམ་དབྱེ-འི དོན དུ ས སོགས བཀོད དེ གནས་པ ལ བྱེད ། ༡༥ གང མིང མཐའ ན བརྒྱད་པ གནས ། །དེ ལ གཉིས་པ ཨུ ཡང སྦྱར ། །ཞེས་པ-ས ལ་དོན གྱི ར རུ གཉིས་ཀ བསྟན ། ༡༦ དེ་ཉིད ནི རྣམ་དབྱེ གཉིས་པ-འི བྱེ་བྲག སྟེ ། བྱ་ལས ངོ་བོ་གཅིག་པ-འི དོན ཅན ལ བྱེད ། ༡༧ ཚེ་སྐབས ནི རྣམ་དབྱེ བདུན་པ-འི བྱེ་བྲག སྟེ ། བདུན་པ ཉིད དུས བརྗོད་པ ལ སྦྱར་བ-ར འདོད ། ༡༨ ན ལ གཉིས དེ་ཉིད ལ མི འཇུག ༡༩ སུ སོགས རྣམ་དབྱེ-ར སྦྱོར་བ ན ལ སྒྲ-འི འཇུག་པ དང ཕལ་ཆེར མཐུན་པ-ས སམ ། དེ་དག གི ཐ་མ ལ་ཡིག ཡིན་པ-ས ལ་སྒྲ ཞེས བཏགས ། ༢༠ བྱེད་སྒྲ རྒྱུ་མཚན གྱི དོན་ཅན རྣམས ཀྱང བྱེད་པ་པོ-འི རྣམ་དབྱེ ཡིན ། ༢༠ ཚིག་རྒྱན དང སྡུད་པ གཉིས འགལ ། ༢༡ རྒྱུ་མཚན ལ འཇུག་པ-འི ལས་སྒྲ ནི འབྱུང་ཁུངས དང འདྲ་བ-འི རྣམ་དབྱེ ལྔ་པ ཡིན ། ༢༢ དགར སྡུད ལ འཇུག་པ-འི ལས ནས ཀྱི སྒྲ དག རྣམ་དབྱེ ལྔ་པ-འི ཡན་ལག ཡིན ། འོན་ཀྱང འབྱུང་ཁུངས དངོས དང ཆ་མཐུན་པ གཉིས་ཀ མིན ། ༢༣ སྤྱིར དགར་བ ཞེས་པ ནི རིགས དང བྱ་བ ཡོན་ཏན གང་ཡང རུང་བ དགར་བ ཡིན གྱི རྫས རྐྱང་པ དགར་བ མི་སྲིད ། ༢༤ ནས་སྒྲ མ་གཏོགས ལས་སྒྲ སྡུད་པ ལ མི་འཇུག ༢༥ ཀྱེ ཞེས་པ ནི བོད་པ གསལ་བྱེད ཀྱི སྒྲ ཡིན་པ ལས བོད་པ-འི རྣམ་དབྱེ མིན ། ༢༦ དེ་སྒྲ-འི སྐབས ཐ་སྙད ཀྱི དབྱེ་བ-ས དེ་སྒྲ-འི འཇུག་པ ཐམས་ཅད ལ ཁྱབ ཅིང༌  ། ཐ་སྙད འདས་པ ནི དབྱེ་གཞི སྤྱི་ཁྱབ ལས དབྱེ་བ མཚན་ཉིད་པ མིན ། ༢༧ ལྷག་བཅས ཁོ་ན མ་གཏོགས དེ་སྒྲ-འི འཇུག་པ ལྷག་མ ཐམས་ཅད རྣམ་གྲངས གཞན སྦྱོར དུ འདུ ཞིང༌  ། རྣམ་གྲངས དང རྣམ་པ དོན་གཅིག ཏུ གྲུབ ། ༢༨ དེ་སྒྲ དངོས་པོ ལ འཇུག་ཚུལ གྱིས ཀྱང ལྷག་བཅས ཁོ་ན མ་གཏོགས དེ་སྒྲ-འི འཇུག་པ ཐམས་ཅད ལ ཁྱབ ། ༢༩ བདག་སྒྲ ནི མིང་མཐ-ར གསར དུ སྦྱར་བ-འི པུ་ལིངྒའི སྒྲ པ པོ གཉིས ཏེ ཕྲད རང་དབང་ཅན ཡིན ཞིང༌  ། བ་ཡིག དང ཅན ལྡན སོགས ནི བདག་སྒྲ མིན ། བེམ་པོ སོགས ལ བདག་པོ-འི ཐ་སྙད མི འཇུག ༣༠ དགག་སྒྲ ནི མ མི གཉིས ཏེ ། མེད མིན གཉིས མིང གི ཐོག་མ-ར མི་འཇུག་པ-ས སྐབས འདི-འི བསྟན བྱ མ་ཡིན ། ཁ༽ རྟགས་འཇུག སྐོར ། ༡ ཨ་ཡིག ནི མོ་གཤམ གྱི ཡི་གེ ཡིན་པ-ར མ་ཟད མཚན་མེད ཀྱི ཡི་གེ-འང ཡིན ། འདི-འི མཚན་མེད ནི མོ་གཤམ གྱི མཚན་མ གསལ་པོ མེད་པ-འི དོན ལས རྟགས་མེད དང མ་ནིང མཚན་མེད ཀྱི དོན མིན ། ༢ ཕོ ནི ཕོ དང མོ ལ འཇུག །ཅེས་པ-འི མོ ནི མོ་ཡིག སྤྱི ལ གོ ཞིང༌  ། སྐབས འདི-ར རྐྱང་འཕུལ ཁོ་ན མིན་པ-ར རྐྱང་བརྩེགས གཉིས་ཀ-འི འཕུལ འཇུག བསྟན ། ༣ བརྩེགས་འཕུལ སྐབས མགོ་འདོགས ཀྱི ཡི་གེ རྣམས འཕུལ་ཡིག གི འཇུག་ཡུལ ཙམ ལས འཇུག་ཡུལ གཙོ་བོ མིན ཞིང༌  ། འཕུལ་ཡིག གི འཇུག་ཡུལ ཡིན་མིན ནི འཇུག་ཡུལ གཙོ་བོ-འི དབང དུ མཛད ། ༤ སྔོན་འཇུག གི ཕོ དང མ་ནིང གི འཇུག་ཚུལ ལ སྒྲ དྲག་ཞན གྱི དབྱེ་བ ཆེ-ར མེད ཀྱང གཙོ་བོ-ར བྱེད་རྩོལ ཆེ་ཆུང གི སྒོ ནས འབྱེད དགོས ། ༥ ལས གང ཞིག བྱེད་པ་པོ གཞན དང དངོས སུ འབྲེལ་བ-འི དབང དུ བྱས ནས ། བྱེད་པ་པོ-འི དངོས་པོ དེ་ཉིད དང དེ-འི བྱེད་པ དང བཅས་པ ལ ནི བདག ཅེས བྱ ཞིང༌  ། དེ-ས བསྒྲུབ་པ-ར བྱ་བ-འི ཡུལ གྱི དངོས་པོ བྱ་བ དང བཅས་པ ལ ནི གཞན ཞེས བྱ ། བྱ་བྱེད ངོ་བོ གཅིག་པ ལ བདག་གཞན གྱི དབྱེ་བ མི་རུང༌  ། ༦ དངོས་པོ གང ཞིག ལ ལས གང ཞིག བྱེད་པ་པོ གཞན གྱིས དངོས སུ སྒྲུབ་པ-ར བྱེད་པ དེ ནི བྱེད་པ་པོ གཞན དང དངོས སུ འབྲེལ་བ-འི ལས དང༌  ། དངོས་པོ གང ཞིག ལ ལས གང ཞིག བྱེད་པ་པོ གཞན དངོས སུ མེད་པ-ར རང གི ངང གིས འགྲུབ་པ-ར སྣང་བ འདི་ནི བྱེད་པ་པོ གཞན དང དངོས སུ མ་འབྲེལ་བ-འི ལས སོ །  ། ༧ དུས་གསུམ གྱི དབྱེ་བ-ས བྱེད་ལས དང འབྲེལ་བ-འི ངག གི སྦྱོར་བ ཐམས་ཅད ལ ཁྱབ ཀྱང༌  ། བདག་གཞན གྱི དབྱེ་བ-ས དེ་ཙམ དུ མ་ཁྱབ སྟེ ། བྱེད་པ་པོ གཞན དང མ་འབྲེལ་བ-འི བྱ་བྱེད ཀྱི ཚིག ལ མ་ཁྱབ ། ༨ བྱེད་པ་པོ དང བྱ་བ-འི ཡུལ གྱི སྒྲ རྣམས བསྡུ་བ-འི ཕྱིར དུ བདག་གཞན གྱི དབྱེ་བ ཟུར དུ མཛད་པ ཡིན ཞིང༌  ། བདག་གཞན དང འབྲེལ་བ-འི བྱ་བྱེད ཀྱི ཚིག ཕན་ཚུན ཤེད མཚུངས་པ རྣམས ཀྱང དེ བཞིན དུ བསྡུས ། ༩ དུས་གསུམ གྱི དབྱེ་བ མཛད་པ-འི དགོས་པ-འང བདག་གཞན གྱི དབྱེ་བ-ས མ་ཁྱབ་པ-འི ལྷག་མ རྣམས བསྡུ་བ-འི ཆེད དུ ཡིན ། ༡༠ ཕོ ནི འདས དང གཞན བསྒྲུབ ཕྱིར ། །ཞེས་པ-འི འདས་པ ནི བྱེད འབྲེལ འདས་པ དང༌  ། གཞན ནི གཞན བྱ་བ-འི ཡུལ དང བྱ་བ བཅས ། བསྒྲུབ ནི སྔོན་འཇུག བ་ཡིག གིས དོན དེ་དག བསྒྲུབ་པ-འམ བསྟན་པ-འི དོན ནོ །  ། ༡༡ མ་ནིང གཉིས་ཀ ད་ལྟ-ར ཆེད ། །ཅེས་པ-འི གཉིས་ཀ ནི བདག དང གཞན གཉིས སོ །  ། ༡༢ མོ ནི བདག དང མ་འོངས ཕྱིར ། །ཞེས་པ-འི དང་སྒྲ ནི ཡི་གེ ནོར་བ-ས ། བདག ད ཞེས བཅོས ནས ད་ལྟ་བ ལ འཇུག་པ-འི དོན དང༌  ། བདག ཅེས་པ-ས བྱ་བྱེད ཐ་དད་པ-འི བདག ལ འཇུག་པ བསྟན་པ-ར མ་ཟད ། བྱ་བྱེད ཐ་མི་དད་པ-འི བྱེད་པ་པོ ལ འཇུག་པ-འང ཞར ལ བསྟན ཏོ ། །དངུལ་ཆུ ཡབ་སྲས ཀྱིས འདི ལ ། བདག ཙམ དང༌  ། བདག དོན ཕལ་པ ། བྱེད་ལས ཙམ དང འབྲེལ་བ-འི དངོས་པོ་བདག ཅེས གསུངས ། ༡༣ རྗེས་འཇུག གི རྟགས ལ སྤྱིར ག ད བ ས བཞི ཕོ དང༌  ། ང མ འ གསུམ མོ ། ན ར ལ གསུམ མ་ནིང དུ འདོད ། ནང་གསེས ཀྱིས ། ག ཡང་འཇུག ཅན སྐྱེས་བུ་རབ ། བ ཡང་འཇུག ཅན སྐྱེས་བུ འབྲིང༌  ། དེ་དག ཡང་འཇུག མེད་པ དང ད ས-འི མཐའ་ཅན སྐྱེས་བུ ཐ་མ ། ང མ ཡང་འཇུག ཅན མོ་ཙམ དང༌  ། དེ་དག ཡང་འཇུག མེད་པ དང འ མཐའ་ཅན ཤིན་ཏུ་མོ ། ན ར ལ གསུམ མིང་གཞི ཕོ་ཡིག གི མཐ-ར ཡང་འཇུག ཡོད་མེད གང་རུང དང མོ་ཡིག གི མཐ-ར ཡང་འཇུག མེད་པ-ར ཞུགས ཚེ འགྱུར་བ མ་ནིང༌  ། མིང་གཞི མོ་ཡིག གི མཐ-ར ཡང་འཇུག དང བཅས ཞུགས ཚེ མཚན་གཉིས མ་ནིང༌  ། མིང་གཞི མ་ནིང གི མཐ-ར ཞུགས ཚེ ཡང་འཇུག ཡོད་མེད ཇི་ལྟར རུང མཚན་མེད་མ་ནིང དུ འདོད ། དེ་ལྟར རྗེས་འཇུག གི རྟགས ལ སྤྱིར གསུམ དང ནང་གསེས བརྒྱད དུ དབྱེ་བ དེ་དག ནི རྗེས་འཇུག གི སྒྲ-འི འཇུག་ཚུལ ལ གསུམ དང བརྒྱད ཡོད་པ-འི སྒོ ནས བཞག ༡༤ སྔ་མ སྔོན་འཇུག ལྔ བཞིན སྦྱར ། །ཞེས་པ-འི དོན ནི ། རྗེས་འཇུག རྣམས གང ལ ཞུགས་པ-འི མིང དེ་ཉིད མིང་མཐའ སོགས ལ ལྟོས ནས སྔ་མ-ར གྲུབ་པ-ས ། དེ-ས བདག་གཞན སོགས དོན ཅི་ཞིག སྟོན་པ ནི མིང དེ-འི སྔོན་འཇུག གི དོན དང ཇི་ལྟ་བ་བཞིན དུ སྦྱར ནས རྟོགས དགོས ཏེ ། བདག་གཞན དུས་གསུམ གྱི དོན སྟོན་པ ནི སྐབས་འག-ར མ་གཏོགས རྗེས་འཇུག ལས སྔོན་འཇུག གི ནུས་པ གཙོ་ཆེ་བ ཡིན་པ-འི ཕྱིར རོ །  ། ༡༥ སྐུལ་ཚིག གི འཇུག་ཚུལ ནི རྟགས་འཇུག གི དངོས་ཤུགས གང དུ-འང མ བསྟན ལ ། མིང་རྐྱང རྣམས ཀྱང རྟགས་འཇུག གཞུང གི བསྟན་བྱ-འི གཙོ་བོ མ་ཡིན ། ༡༦ སྒྲ་མཐུན ཞེས་པ ནི བརྗོད་བདེ་བ-འི སྒྲ་མཐུན ལ བྱེད ། ༡༧ སྤྱི་འཇུག ཡོད དམ བྱེད་པ ཡོད ། །ཅེས སོགས ཀྱི སྐབས ། སྤྱི་འཇུག བྱེད་པ ། ཆེད་བྱེད ། རྟེན་བྱེད ། ལས་བྱ ། བླང་བྱ ། བསྒྲུབ་བྱ ། ཞེས་པ རྣམས ནི རིམ་བཞིན རྣམ་དབྱེ དང་པོ ། གསུམ་པ ། བཞི་པ ། བདུན་པ ། གཉིས་པ ། ལྔ་པ ། དྲུག་པ རྣམས ཀྱི འཇུག དོན ཏེ མིང་མཐ-ར རྣམ་དབྱེ དེ དང དེ འཇུག་བྱེད དམ འདྲེན་བྱེད ཀྱི མིང་དོན འོག་མ ལ གོ དགོས་པ ལས རྣམ་དབྱེ སོ་སོ-ར གོ མི་རུང༌  ། སྔོན དུ འོས་པ ཞེས་པ ནི འདི-ར རྣམ་དབྱེ བརྒྱད་པ འཇུག་ཡུལ གྱི མིང་དོན སྔ་མ ལ གོ དགོས ། འདི-ར གསུངས་པ-འི རྣམ་དབྱེ དང་པོ ། གསུམ་པ ། བདུན་པ ། ལྔ་པ རྣམས ཀྱི འཇུག དོན ནི དཔེ་མཚོན ཕྱོགས་རེ་བ ལས མཐའ་དག་པ མིན ། ༡༨ མོ ཡི ཡི་གེ མེད་པ ན ། །ཕོ་ཡིག བརྗོད་པ མེད་པ-ར འགྱུར ། །ཞེས་པ-འི དོན ནི ། མོ་ཡིག གི་གུ སོགས ཨཱ་ལི་བཞི་པོ མེད ན ཕོ་ཡིག ཀཱ་ལི རྣམས ཁོ་ན-ས བརྗོད་པ མེད་པ-ར འགྱུར ཏེ ། ཨཱ་ལི རྣམས ལ ལྟོས་པ-འི བརྗོད་པ དེ་སྙེད མི་ཚང བར འགྱུར་བ-འི ཕྱིར རོ །  ། འདི-འི དབྱངས་གསལ ནི བོད་ཡུལ ཁོ་ན-འི དབང དུ མ་བྱས་པ-ར སྤྱི་ཁྱབ ལ-འང སྦྱར དུ རུང ངོ༌ ། ། ད་དུང འགྲེལ་ཆེན གྱི དཔེར་བརྗོད ཁག གི ནང དུ-འང ཐུན་མོང མ་ཡིན་པ-འི བཞེད་པ་ཅན རེ ཡོད ཀྱང འདི-ར རགས་པ དེ་ཙམ གྱིས འཐུས་པ-ར བྱས སོ །  ། འབྲིང་བ་དཀོན་མཆོག་འཇིགས་མེད ཀྱིས ། ཕྱི་ལོ ༢༠༡༦ ཟླ ༧ ཚེས ༡༣ ལ ། 