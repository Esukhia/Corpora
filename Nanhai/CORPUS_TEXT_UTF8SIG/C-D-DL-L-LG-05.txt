༄༅། ། ཏུན་ཧོང ཡིག་རྙིང ལས བོད་བཙན་པོ-འི གདུང་ཁུངས སྐོར ལ ཅུང ཙམ དཔྱད་པ ། ཏུན་ཧོང ནས རྙེད་པ-འི ཡིག་རྙིང དུ སྣང་བ-འི འུ་ཚོ བོད་པ-འི ལོ་རྒྱུས ལས བཙན་པོ-འི གདུང་ཁུངས སྐོར ལ དཔྱད་པ-འི རྩོམ་ཐུང འདི ནི བོད་པ-འི དཔྱད་རྩོམ ཐོག་མ རེད ཅེས བརྗོད ན ལུང དང རིགས་པ གཉིས ཀྱིས ཀྱང གནོད་པ མེད་པ-ར འདོད ། རྒྱུ་མཚན ཧ་ཅང གསལ་པོ རེད དེ ། རྩོམ་ཐུང དེ-འི དབུ བཀླགས་པ ཙམ གྱིས ཀྱང ཉིད ལ དཔྱད་རྩོམ ཡིན་པ-འི ངེས་པ ཞིག དངོས་ཤུགས་བརྒྱུད་གསུམ ནས སྟེར ཐུབ སྟེ ། རྩོམ་ཐུང དེ-འི དབུ ར མཁར དང གྲོང་ཚོ ཡོད་པ-འི ཡུལ ཆེན་པོ ཤར རྒྱ་ནག དང  ། ལྷོ-ར རྒྱ་གར ། ནུབ ཏུ པ་ཀི་སི་ཐན ། བྱང ལི་ཡུལ བཅས ཀྱི ལྟ་བ སོ་སོ གླེང ཡོད་པ-འི ཐོག ནང གི བཞེད་ཚུལ མི་འདྲ་བ རེ་རེ-འང འོག ཏུ ཚིག་ཉུང དོན་བསྡུས ཀྱི སྒོ ནས དཔྱད་པ བགྱིས ཡོད་པ-ས སོ །  ། འུ་ཚོ-འི བཀའ་བསྟན གྱི གཞུང རི་བོ-འི དཔངས ལ འགྲན་པ-འི དཔེ་གཞུང གང དུ-འང  ། སྤུ་རྒྱལ གྱི རྗེ་བོ ཉག་ཁྲི མ་བྱོན གོང གི དུས དང  ། བྱོན་པ-འི དུས སོགས སུ ། བོད ལ དཔྱད་རྩོམ ཞིག ཡོད་པ-འི ཟུར ཕྲ་མོ ཙམ ཡང མ་སྣང་བ-ས ལུང གིས ཀྱང གནོད་པ མེད་པ-ར འདོད ། གལ་སྲིད ཡོད ན-འང ཏུན་ཧོང ནས རྙེད་པ-འི བཙན་པོ-འི གདུང་ཁུངས སྐོར ཞིག གླེང ཡོད་པ-འི རྩོམ་ཐུང འདི ། བདག གིས བོད་པ-འི དཔྱད་རྩོམ གྱི ཐོག་མ དེ-འོ ཞེས མིང་བཏགས་ཡོད་པ དེ བརླགས སོང་བ ལས གཞན ཅི་ཡང མིན་པ-ས བོད་རིག་པ-འི སྟེགས་བུ དང མི་རིགས ལ གནོད་པ ཞིག ཡོད དང མ་ཚད ཀྱི ། བསྟན་པ་ཕྱི་དར གྱི སྐབས ནས བོད ཀྱི ལོ་རྒྱུས དེབ་ཐེར སོགས དང བརྡ་སྤྲོད འགྲེལ་པ་པོ མང་ཕྱོགས ཤིག གིས དུས་རབས བདུན་པ-འི སྨད ཀྱི ཆ-ར ། བོད བཙན་པོ-འི གདུང་རབས སོ་གཉིས་པ སྲོང་བཙན་སྒམ་པོ-འི ཡན་ཆད དུ ། བོད ལ ཡི་གེ མེད་པ-ར གླེང་རྒྱུ དགའ་བ-ར མ་ཟད ། རང་ནུས ཅི་ལྕོགས ཤིག བསྒྲུབས ཡོད་པ དང  ། ཆོས་ལུགས སམ ནང་བསྟན བོད ལ མ་དར་བ ཙམ གྱིས ། བོད་ཡུལ སྲིན་པོ-འི གླིང དང ཀླ་ཀློ རུ འདོད་མཁན གྱི ཤེས་རློམ་པ སྐོར ཞིག གིས བོད་རིག་པ-འི སྟེགས་བུ རྫོབ་ཉོག ཏུ བསྒྱུར་བ དང ལ-ར ནས མི་འདྲ སྟེ ། ཁོ་ཚོ ས ནི ཆོས་ལུགས སམ རིག་གཞུང ཞིག གི ལྟ་ཚུལ མི་གཅིག་པ ཙམ གྱིས ཕ་རོལ་པོ ། བོད ཡིན་མིན ལ དཔྱད་པ-ར སྤྲོ་བ དང  ། རང་ཉིད ཀྱི ལངས་ཕྱོགས དང དགའ་ཕྱོགས དེ-འི ཆེད་དུ མི་རིགས གཅིག་པ-འི འདུ་ཤེས སམ ། ཕ་མེས ཡང་མེས ནས ད་དབར ། ད ནས བུ་རབས་ཚ་རྒྱུད ཀྱི རིང ལ ། རོ དང རུས་པ ། ཤ དང ཁྲག་རྒྱུན ། སྐད དང ཡི་གེ ཁོར་ཡུག དང དམིགས་ཡུལ གཅིག་པ བཅས དང  ། སྐྱིད ཀྱི རྟ་ཕོ མཉམ་ཞོན ། སྡུག གི ཁུར་བོ མཉམ་ཁུར གྱི འདུ་ཤེས སོགས གད་སྙིགས འདོར་འདོར དང  ། བཤང་གཅི བཏང་བཏང དུ ཕངས་སེམས ཅི་ཡང་མེད་པ-ར བསྐྱུར འགྲོ་བ-ས སོ །  ། དུས་རབས ཉི་ཤུ-འི ལོ་རབས བརྒྱད་ཅུ-འི ངེས་པ་དོན གྱི བསམ་བློ་བ-འམ ། བོད ཀྱི དེང་རབས རྩོམ་རིག གསར་བ-འི ཤིང་རྟ འི སྲོལ་འབྱེད་པ རང་གྲོལ ལགས ཀྱིས འདི ན-འང དྲག ཏུ མཆོང་ལྡིང བྱེད བཞིན་པ-འི སྙིང གསོན་པོ ཞིག ཅེས་པ བཞིན ། ང་ཚོ མི་རབས གསར་པ-འི ན་གཞོན དག གིས མི་རིགས འདི-འི མིག་སྔ འི གནས་བབ དེ ། སྙིང་ཁུང རུས་པ-འི གཏིང ལ བསྡམས སྟེ ཀྱག་ཀྱོག གི རྐང་ལམ ལ རྒོལ བཞིན ཡོད་པ-འི གནས་ཚུལ ཙམ ཞིག བོད ཀྱི དཔྱད་རྩོམ ཐོག་མ བརྡ་གསར དུ ཕབ་པ-འི གླེང་སློང དང བསྲེས ཏེ སྐབས་དོན དངོས ལ ཞུགས་པ-འོ །  ། བཙན་པོ-འི གདུང་ཁུངས ། ཡུལ དང མཁར་རྫོང ཡོད་པ-འི ཕྱོགས ཀྱི སྡེ་བ བཞི-འམ ཤར་ཕྱོགས སུ རྒྱ་ནག དང  ། ལྷོ-ར རྒྱ་གར ། ནུབ ཏུ པ་ཀི་སི་ཐན ། བྱང་ཕྱོགས སུ ལི་ཡུལ ། རྒྱལ་ཁབ སོ་སོ-འི བཤད་རྒྱུན དུ སྤུ་རྒྱལ བོད ཀྱི རྒྱལ་པོ ནི གློ་བུར དུ བྱུང་བ ། རྒྱལ་པོ འི གདུང་རྒྱུད མཆེད་ས-འི ཁུངས ནི ལ་ལ ས རྒྱལ་ཕྲན་བཅུ་གཉིས ལ གཏོགས ཟེར ། ལ་ལ-ས དེ་ལས གདུང་རྒྱུད མཆེད་པ-ར མི་འདོད ། བཙན་པོ འི གདུང་རབས ཀྱི ཁུངས སྨོས པ ། དེ-འི ནང དུ བཙན་པོ-འི གདུང་ཁུངས བཤད་ཚུལ ལ གསུམ སྟེ ། བཞེད་པ དང་པོ ནི ། གནམ་དགུང གི སྟེང སྟེ མཁའ་དབྱིངས ན ཡོད་པ-འི མཐུ་སྟོབས་ལྡན་པ ། མ་སངས་སྤུན་དགུ-འི བདག་པོ ། སྲིད་པ་ཡོངས མངའ་འོག ཏུ མཛད་པ ། ཕྱྭ སྟེ མཐུ་སྟོབས དང ལྡན་པ-འི ནང ནས མཐུ་བོ་ཆེ-འམ ཡོན་ཏན་ཅན གྱི ནང ནས ཀྱང ཡོན་ཏན་ཅན དེ-འི རྒྱུད་པ ཡིན་པ-ར འདོད དོ །  ། གདུང་ཁུངས བཞེད་ཚུལ དང་པོ-འི འགྲེལ སྟངས གཉིས་པ ། གནམ་དགུང གི སྟེང སྟེ ཡུལ གྱི ཁྱོན་ཡངས་པ ། ང་ཚོ-འི མེས་པོ གོང་མ གང་དེ-འི དགོངས་ཚུལ ཡིན ན ། བཙན་པོ-འི གདུང་ཁུངས མཆེད་ཚུལ ལ ཕྱི-འི གླེང་ཕྱོགས་གཅིག དང  ། བོད ནང དུ-འང བཞེད་པ མི་འདྲ་བ གསུམ ཡོད མོད ། གཅིག ཀྱང འཐད་པ མ་བྱུང  ། བཙན་པོ-འི གདུང་ཁུངས ངོ་མ ནི ཡུལ སྤུ་བོ-འི བོད་མི ལ-ས གདུང་མཆེད དེ ། དེ-འི གདུང་རྒྱུད ཀྱི རྒྱལ་པོ རྣམས ལ སྤུ་རྒྱལ དང  ། དེ-ས དབང བསྒྱུར་བ-འི ཡུལ ལ སྤུ་རྒྱལ་བོད ཀྱི རྒྱལ་ཁབ ཅེས གྲགས སོ །  ། སྦྱིར སློབ་དཔོན ཙནྡྲ གོ་མི-ས ། གང་ཕྱིར མཁས་པ-འི ལས གསུལ ལས ། །འཆད རྩོད ངག ལ མ་ངེས་པ ། །སྲིད་ཕྱིར མི་འཁྲུལ རྩོམ་པ སྟེ །  ། ལེགས ངག མཆོན ནི རྩོམ་པ-ར གསུངས ། །ཞེས་པ ལྟར མཁས་པ གང དང །མཁས་པ-ར རློམ་པ སུ ཡིན རུང  ། འཆད་པ དང རྩོད་པ-འི སྐབས སུ ཚིག དང དོན གྱི ཆ ལ ངེས་པ མེད་པ-འམ འཁྲུལ་བ འབྱུང སྲིན མོད ། རྩོམ་པ-འི ལས ལ བལྟོས་བཅས ཀྱི ཆ ནས འཁྲུལ་བ འབྱུང མི་སྲིད ཅེས དེ་ལྟར གསུངས ཀྱང  ། རིག་གནས དང རྩོམ་རིག སྒྱུ་རྩལ གང་ཡིན རུང འཆད་པ དང རྩོད་པ རྩོམ་པ ། དཔྱད་བརྗོད དང མྱོང་རོལ བྱེད་པ-འི སྐབས སུ རིག་གནས དེ དང  ། རྩོམ་རིག སྒྱུ་རྩལ དེ-འི རྒྱབ་ལོག གི འཚོ་བ དང ལོ་རྒྱུས ཤེས ན ། འཆད་རྩོད་རྩོམ་གསུམ དང  ། དཔྱད་བརྗོད དང མྱོང་རོལ གང དགོས ཀྱང ཧ་ཅང ལས སླ་བོ ཡིན་པ རྒྱུ་འབྲས ཀྱི གནད རེད ། འོན་ཏེ ཕྲན གྱིས བོད་བཙན་པོ-འི གདུང་ཁུངས སྐོར གྱི དཔྱད་རྩོམ འདི བརྡ་གསར དུ ཕབ་པ དང སྦྲགས ཕྲན་དཔྱད རེ བགྱིས་པ ཡིན རུང  ། སྐབས་དེ་དུས ཀྱི རིག་པ-འི སྣང་ཚུལ ། སྤྱི་ཚོགས ཀྱི གནས་བབ ། རིག་པ-འི བརྡ་རྟགས སོགས དུས་རབས གཞན དང བསྡུར ན ཁོ་རང མཚན་པ-འི གཤིས་ཀ ཞིག ཡོད ངེས་ཅན ཡིན རུང  ། ཡུལ་དུས ཀྱིས བསྐལ་བ-ས ཤིན་ཏུ ལྐོག་གྱུར གྱི གསང་བ ཞིག རེད ། གསང་བ དེ གཏོལ རྒྱུ ནི ཧ་ཅང དཀའ་ལས ཁག སྲིད མོད ། རྗོད་བྱེད ཀྱི ཚིག དང དོན གྱི ཆ ལ བློ གུ་ཡངས ངང གཞིགས ན ཡིད ལ དོན སྤྱི་ཙམ རེ འཛིན རྒྱུ ཡོད་པ-ས བརྗོད་བྱ དོན གྱི ཆ དང བསམ་བློ-འི གཏིང ལ རིམ་པ སྟུག་པོ ཡོད་པ-ས དཔྱད་རྩོམ འདི མི་ཡུལ ན བལྟམས དུས ། བོད རིག་པ-འི སྟེགས་བུ-འི རྒྱབ་ལྗོངས གངས་རི དང རྫ་རི ། གཡའ་རི མཐོན་པོ ཡོད་པ ཤེས སླ ། ཡང ཁ་ཅིག གི ན་རེ ། ཉིད ཀྱིས མ་ཤེས ཤེས་ཁུལ གྱིས གཏམ་ཉོབ རྫིག་པོ རེ མི་རིགས ཀྱི བརྩེ་འདང ངོས ནས ཤོར སོང་བ-ར འདོད ན ། ང-ས དེ་ལྟར དུ ཤོར་བ ག་ལ ཡིན ཏེ མིན ། འདི ནི དངོས་པོ ཁོ་རང ཉིད ཀྱི ངོས ལ དོད ཡོད་པ-འི རི་མོ དེ ཅི ཡིན ན ། དེ ནང་བཞིན བརྗོད་པ ཡིན ཏེ ། བོད་བཙན་པོ-འི གདུང་ཁུངས ལ དཔྱད་པ-འི རྩོམ་ཐུང འདི-འི རྩོམ་པ་པོ-འི མིང མེད་པ-ས རྩོམ་ཡིག བདག་མེད ཅིག ཡིན རུང  ། རྩོམ་པ་པོ ནི བོད་མི ཞིག ཡིན་པ མཛེས་འཛིན གྱི འདུ་ཤེས ངོས ནས རང་འགྲེལ ཡོད་འདུག སྟེ ། སྐབས་དེ་དུས ཀྱི སྤྱི་ཚོགས ཞིག གི སྣང་བརྙན གཙོ་བོ ཚིག་འབྲུ རྡོག་མ འདི་ཙམ གྱིས ཀྱང གོ་བ གཏིང་ཟབ ཅིག ར་སྤྲོད བྱས ཡོད ཅིང  ། སྐབས་དེ་དུས ཀྱི འུ་ཚོ བོད་པ-འི སྤྱི་ཚོགས ཀྱི གནས་བབ ནི ། ཕྱི བརྟན་པ སྣོད ཀྱི རི་མཐོ་ས་གཙང  ། ཆུ་དྭངས ། དབྱང་རླུང དང མཁའ་རླུང གཙང་པ ། ཁོར་ཡུག གི གཞི་རྒྱ ཡངས་མོ ཡོད རུང  ། ནང གཡོ་བ བཅུད ཀྱི སེམས་ཅན ཀྱི བློ་ཁ ན ནི འཛམ་གླིང རང་བཞིན ཞིག མིན་པ-ས ཡིན་ཡང མི་དགོས ཏེ ། སྐབས་དེ-འི རྒྱལ་ཁབ དང མི་རིགས སུ ཡིན རུང འཛམ་གླིང རང་བཞིན ཞིག མིན་པ-ས སོ །  ། བོད་པ-འི མཛེས འཛིན གྱི ལྟ་བ ནི ། མི ཡིན ན མགོ་ནག་པོ ཡིན་པ-ར འདོད དེ འགྲེང མགོ་ནག གི རྗེ དང  ། བོད ཀྱི ཁ་རྒྱུན དུ ནམ་མཁ-འི བྱ ཡི ཕོ་མོ མི་ཤེས ཀྱང  ། མགོ་ནག མི ཡི རྣམ་འགྱུར ཤེས ཞེས་པ དང  ། མགོ་ནག་མི ཡི འགྲོ་ལུགས ། དུད་འགྲོ གཡག གི ཉལ་ལུགས སོགས ཀྱི གཏམ་དཔེ མང་པོ ཡོད ། བོད་པ-འི ཆུང བྱིས་པ ལོ བརྒྱད ཡན་ཆད དང  ། ཆེ རྒན་པ བརྒྱད་ཅུ མན་ཆད ཀྱི ངག ལ ཆུ ལས རྒྱུག་ཆེ་བ ཞིག ཡིན་པ འདི-ས ཀྱང བོད་པ-འི མཛེས འཛིན གྱི ངོ-ར མི-འི མགོ་ནག་པོ ཡིན ན མཛེས་པ-ར རློམ་པ དང  ། མི ཡོད་དོ་ཅོག གི མགོ་ནག་པོ ཡིན་པ-འི ལྟ་ཚུལ ཞིག ཀྱང ཆགས ཡོད་པ-ས བཙན་པོ-འི གདུང་ཁུངས ཀྱི རྩོམ་པ་པོ ནི བོད ཡིན་པ གོར་མ་ཆག རྗོད་བྱེད་ཚིག གི ངོས ནས རྩོམ་རིག གི བྲོ་བ ལྡན ལ ཁ་སྐད ཀྱི གཤིས མངའ་བ ། ཐུ་མི-ས བརྩམས་པ-ར འདོད་པ-འི སུམ་རྟགས དང བཙན་པོ-འི བཀས་བཅད ། ཕྱིས ཀྱི བཀས་བཅད དང འགལ་བ མང དྲག་པ-ས ཕྲད དང བྱ་ཚིག གི སྦྱོར་སྟངས ཚུགས ཐུབ ཅིག ཆགས ཡོད ། ཡིག་ཕྲེང གཅིག གི བརྗོད་བྱ རྫོགས་མེད རུང ཤད ཀྱིས བཙན་གཅོད ཐེབས་པ ། ཚིག་ཉུང དོན་བསྡུས གནད ལ ཁེལ ཡོད་པ ། ད་དུང བལྟོས་བཅས ཀྱི ཆ ནས གླེང ན གསལ དག རྫོགས གསུང ཚང་བ-འོ ། །བརྗོད་བྱ དོན གྱི ཐད ནས མི་རིགས རིང་ལུགས ཀྱི གཤིས བརྟན་པོ ཡོད དེ ། འགོས་ལོ་ཙཱ་བ གཞོན་ནུ་དཔལ ཀྱིས ། བོད་ཡུལ འདི ཡང རྒྱ་གར དང འདྲ་བ-ར ། ཡུལ དང མི ལ སོགས་པ གནས་པའི་བསྐལ་པ ནས བྱུང་བ-ར བྱས ན ཡང  ། ལུང དང རིགས་པ-འི གནོད་མེད ཅེས བརྗོད་པ ལྟར ། བོད་མི-འི གདུང་རྒྱུད རང ལ བཅར་བ དང འདྲ་བ-ར ། བཙན་པོ-འི གདུང་ཁུངས ཐད ལ རིགས་པ གཙང་དག གི སྒོ ནས ཕྱི དང ནང གི ལྟ་ཚུལ སོགས རིམ་བཞིན དགག སྟེ རིང་ལུགས འཐད་ལྡན དུ ཚུལ་བཞིན བསྒྲུབས ཡོད ། མི་རིགས རིང་ལུགས ཀྱི གཤིས ཡོད་པ-འང འདི-འི ཕྱོགས ནས ཤེས དགོས ཏེ ། རླབས་ཆེན གྱི བཙན་པོ-འི གདུང་ཁུངས ཀྱང བྱིས་སྒྲུང བཞིན དུ གླེང་མེད་པ-འི ཁ-ར ། སྟེང ལྷ་ཡུལ དང རྒྱ་གར སོགས ནས མཆེད་ཚུལ མ་ཡིན་པ བདེན་པ ར་སྤྲོད བྱས ཏེ ། གདུང་ཁུངས རང ལ གཏུགས ཡོད་པ-ས སོ ། །གཞན ཉེ་རབས ཀྱི མཁས་པ གཉའ་གོང དཀོན་མཆོག་ཚེ་བརྟན གྱིས ཡུལ་སྡེ བཞི ཞེས་པ སྡེ་བཞི སྟེ ། སྡོད་གནས གྲོང་ཚོ དང དོན་གཅིག ཅེས བཀྲལ ཡོད ཀྱང འཐད་པ མ་བྱུང སྟེ ། རྩོམ དེ-འི དབུ ལ ཡུལ དང མཁར དུ བཅས་པ ཡུལ སོ་སོ སྡེ བཞི ལས ། ཞེས བྲིས་པ ལ གཞིགས ན ། རྒྱལ་ས དང རྒྱལ་པོ-འི མཁར ཡོད ས ཞིག ཡིན ན ། སྡོད་གནས ཏེ ཁྱིམ་ཚང འག-འི ལྷས སམ གྲོང་ཚོ ཆུང་ཆུང བཞི ཡིན དོན་མེད དེ འཇིག་རྟེན གྱི རང་བཞིན དང དངོས་ཡོད རིང་ལུགས ལ འགལ་བ རེད ། དེ་ལས ང་རང ཉིད ཀྱི དཔྱད་སྟངས འདི དོན དང མཐུན་པ-འི སྐད་ཆ ཞིག ཡིན་པ-ར སེམས ། འོན་ཏེ དཔྱད་གཞི-འི རྒྱུ་ཆ དཀོན་པོ ཡིན་པ-ས ཐག ཆོད རྒྱུ སླ་མོ ཞིག ཏུ འཁུམས མེད་པ-འོ །  ། བརྗོད་བྱ-འི བསྟན་དོན ནི བོད་བཙན་པོ-འི གདུང་ཁུངས གང་ཡིན ཙམ ཡང ཧ མ་གོ་བ-ར ། གློ་བུར དུ བྱོན་པ-འམ བོད མངའ་འོག ཏུ བསྡུས ཚུལ ལ གཞིགས ན བོད བཙན་པོ ཁོང  ། ངེས་པ དོན གྱི དཔའ ཞིང མཛངས་པ ། རྟུལ་ཕོད ཅིག ཡིན་པ དང གདུང་ཁུངས བོད་མི་རིགས རང ནས མཆེད་པ སོགས སོ །  ། ཧྥ་རན་སི-འི རི་མོ མཁས་པ པུའུ་ལ་ཁི ས རིག་གནས ཀྱིས ཁྱད་ཆོས མི་འདྲ་བ གང་མང སྐྱེད ཡོང གསུངས་པ ལྟར ། བཙན་པོ-འི གདུང་ཁུངས འདི གླེང་བ-འི ཡུལ་དུས ཙ་ན ། བཞེད་ཚུལ མི་འདྲ་བ འགའ ཡོད ལུགས ལ དཔྱད ན ། རིག་པ-འི རྒྱབ་ལྗོངས སམ རིག་གནས འདུ་ཤེས ཀྱི སེམས་ཁམས མི་དམན་པ-འམ སྒོ ཡངས མོ ཡོད་པ སྨྲ མི་དགོས ཏེ ། རིག་གནས ཀྱི རྨང་གཞི བརྟན་པོ ཡོད་པ-ས ལྟ་ཚུལ མི་འདྲ་བ དང  ། ལོ་རྒྱུས གླེང་རྒྱུ དང འབྲི་རྒྱུ-འི གཞི་རྩ ལས བརྒལ་བ-འི ལས་ཀ དཔྱད་པ-འི འདུ་ཤེས ཀྱང རིམ་པ ངེས་ཅན ཞིག ལ འཕགས ཡོད་པ-འོ །  ། བཙན་པོ-འི གདུང་ཁུངས་ལ ཕྱི-འི ལྟ་ཚུལ ཞིག དང ནང གི ལྟ་ཚུལ མི་འདྲ་བ གསུམ ཡོད་པ-འི རྒྱལ་ཁབ དང ཡུལ་གྲུ དེ་ག་བ ན ། མི-འི རང གི འདོད་པ བསྒྲུབ་བྱེད ཀྱི སླད་དུ བསྐྲུན་པ-འི ལག་ཆ རིག་གནས འདི-འང ཚད ངེས་ཅན ཞིག ལ སླེབས ཡོད་པ གོ སླ་བ དང  ། དེ་ལས མཆེད་པ-འི རིགས་པ-འི རྣོ་སོ-འང ཕྱོགས གང གི ཐད ནས ཅུང ཞིབ་ཚགས་ཅན དུ སོན ཡོད་པ དེ དང བསྟུན ། བཙན་པོ གདུང་ཁུངས སྤུ་བོད དུ འདོད་པ-འི རྩོམ་པ་པོ ཁོང འཚོ་ས-འི ཁོར་ཡུག ལ དེ་དག གི བླ་ན་འཕགས་པ-འི རིག་གནས ཀྱི ཁོར་ཡུག ཅིག ཆགས ཡོད་པ གཞིགས ན རྟོགས སོ ། །ཁྲི གུང་ཐང བསྟན་པའི་སྒྲོན་མ-ས དོན གྱི རྒན་པོ ཚིག གི མཁར་བ ལ ། །བརྟེན ཕྱིར གཞུང་ཚིག བློ ར འཛིན མི་བྱེད་པ-ར ། །ཞེས་པ བཞིན བརྗོད་བྱ དོན གྱི རྒན་པོ-འམ ། བརྗོད་སྙིང ངམ ལྟ་བ གཙོ་བོ དེ ། རྗོད་བྱེད ཚིག གི མཁར་བ-འམ ཚིག གི སྐུད་པ ལ བརྟེན ཏེ ། ཕ་རོལ་པོ ལ རང གི བཞེད་ཚུལ བརྡ སྤྲོད བྱེད ཀྱི ཚིག གི གདངས རི་མོ-ར ཕབ ཡོད་པ དེ ལ-འང ཅུང་ཟད རེ དཔྱད ན ། རྒྱ་གར གྱི སྒྲ་མདོ་བཞི སྟེ གཞོན་ནུ་གདོང་དྲུག གམ སྨིན་དྲུག གིས ཀ་ལཱ་པ ། སློབ་དཔོན ཙནྡྲ་གོ་མི-ས བརྩམས་པ-འི ཙནྡྲ་པ ། བྲམ་ཟེ ཨ་ནུ་ཤུ་ཏི-ས བརྩམས་པ-འི དབྱངས་ཅན་མ ། བྲམ་ཟེ ཁྱེའུ་པཱ་ཎིས བརྩམས་པ-འི པཱ་ཎི་པ དང  ། བོད་པ-ས རྒྱ་གར གྱི སྒྲ-འི བཀླག་སྟངས བཤད་པ-འི སྔགས ཀྱི བཀླག་ཐབས སོགས སུ བཤད་པ-འི ཡི་གེ-འི གཟུགས སམ གསལ་བཤད ལ དབྱངས སྲོག ཞུགས མེད ན སྒྲ-འི རིང་ཐུང དང  ། ལྕི་ཡང གི རྣམ་པ ཅི་ཡང མི་གསལ་བ-འམ བཀླག མི་ཐུབ་པ དང  ། གལ་ཏེ དབྱངས སྲོག ཞུགས སུ ཡོད ན-འང  ། སྣར་ཐང ལོ་ཙཱ་བ-ས ། ཡི་གེ ཐུང་བ གཅིག ཡུན བཀླག །རིང་བ གཉིས ཀྱི ཡུན དུ བཀླག །ཤིན་ཏུ རིང་བ གསུམ ཡུན བཀླག །ཅེས་པ བཞིན སྲོག ཞུགས ཟིན་པ-འི ཡི་གེ ལ གཟུགས མི་འདྲ་བ ཡོད དེ ། ཡི་གེ རིང་བ-འི རྟགས དེ་མེད ན ཐུང་བ-འི ཡུན དུ བཀླག དགོས དང  ། ཡི་གེ རིང་བ དང ཤིན་ཏུ རིང་བ-འི རྟགས ཏེ ། འ-འི རིང་ཆ དང པླུ་ཏ-འི རྟགས ཡོད ན རིང་བོ དང ཤིན་ཏུ་རིང་བོ བཀླག དགོས་པ བཞིན བོད་བཙན་པོ-འི གདུང་ཁུངས དཔྱད་པ-འི རྩོམ ཐུང འདི-འི ཡིག་གཟུགས ཀྱང རྒྱ་གར གྱི ཡི་གེ-འི ཤུགས་རྐྱེན ཐེབས ནི ཡིན་ནའང འདྲ ། གང་ལྟར ཉེ་དུས སུ འུ་ཚོ ས བཀོལ བཞིན་པ-འི ཡི་གེ དང ཁྱད་པར ཆེ སྟེ ། བོད ལ-འང བཙན་པོ-འི གདུང་ཁུངས འདི འབྲི་བ-འི ཚེ ལ འ-འི རིང་ཆ དང གུག་གུ ཕྱིར་ལོག མང་པོ འབྲི་བ-འི སྲོལ ཆགས འདུག སྲོལ དེ སྔ་མོ ནས རང ལ ཡོད་པ-འི ཕྱག་སྲོལ ཞིག གམ ཡང ན རྒྱ་གར་བ-འི ཡིག་གཟུགས ཀྱི ཤུགས་རྐྱེན སོགས གང་ཡིན ཁ་ཚོད གཅོད ཁག་པོ འདུག ཡང ཁ་ཅིག གིས རྒྱ་གར གྱི ཡིག་གཟུགས དེ་ལྟར འབྲི་བ-འི རྒྱུ་མཚན ཡོད་པ-ས འུ་ཅག ལ-འང དེ-འི ཤུགས་རྐྱེན ཐེབས ཚུལ དང དེ ལ ལད་ཟློས བྱས ཚུལ སོགས བཤད ན ། མ ངེས དེ ། འུ་ཚོ ས ཉེ་རབས ཀྱི མི-ས མི་ཤེས་པ ཙམ དང རིག་གཞུང དུ མ་བཤད་པ ཙམ གྱིས གཞན ལ ལད་ཟློས བྱས ཡོད་མེད བཤད ཁག་པོ རེད ། གཅིག་བྱས་ན འུ་ཚོ-འི སྔོན གྱི དཔེ་གཞུང མང་པོ ཞིག ནང་བསྟན ཆོས་ལུགས བོད ལ དར་སྐབས ། རིག་གནས གསར་རྙིང གཉིས ཀྱི གདོང་གཏུགས ཁྲོད བོན་ཆོས མང་པོ གཏོར་བརླག སོང་བ ལོ་རྒྱུས ཀྱིས བདེན་དཔང བྱེད གྱིན ཡོད་པ-འི ཡུལ་དུས དེ ཙ་ན བོར སོང་བ མིན་འགྲོ ། ཡང ན བོད་པ-འི མངའ་མཛད ཀྱི རྒྱལ་རབས སྐབས སུ རྒྱལ་བོ དེ་དག གི མིང དང ཡུལ་མིང ཙམ རེ གསལ ལ མི་གསལ་བ དང  ། པ་པུར ཙམ རེ གླེང་རྒྱུ ལ-ས རྒྱབ་ཁབ ཀྱི མངའ་ཁོངས དང  ། སྤྱི་ཚོགས ཀྱི འཚོ་སྟངས ། ཆབ་སྲིད དང དམག་དོན གྱི ཚད དང མཚོན་དོན ། དཔལ་འབྱོར སྒྲུབ་སྟངས ། དཔལ་འབྱོར གྱི གནས་སྟངས དང རིག་གནས ཀྱི ངོ་བོ ཙམ ཡང ཡིག་ཐོག ཏུ ཕབ་རྒྱུ ཕ་རི-འི ལ དང ཚུར་རི-འི ཤོད ། མཐའ ན ངག་རྒྱུན ནས ཀྱང འཆི ལ ཉེ་བ-འི གནས ཡིན ན ། ཆེས ཟབ ས-འི རིག་གནས ཀྱི གནས་སྟངས དང ཡི་གེ-འི གཟུགས་དབྱིབས ཀྱི འབྲི་སྟངས སམ འ-འི རིང་ཆ དང གུག་གུ ལོག་པ འབྲི དགོས་པ-འི རྒྱུ་རྐྱེན སོགས དེ དང ཆ་འདྲ་བོ ཇི་བཞིན ཡིག་ཆ དག ལ མ་སྣང་བ ཙམ གྱིས རྒྱ་གར་བ-འི ཤུགས་རྐྱེན ཡིན་པ-འི མ་ཁྱབ བོ ། །དོན ངོ་མ-ར བཤད ན རྒྱ་གར དང བོད ཀྱི ཡིག་གཟུགས ལས གང ཐོག་མ-ར མི་ཡུལ ན དར ནི ཡིན་པ-འང དཔྱད དགོས ཏེ ། ད་སྐབས རྒྱ་གར གྱི ཡི་གེ-འི མ་ཕྱི རུ འདོད་པ-འི ཚངས་པ-འི ཡི་གེ དེ-འི རྨང་གཞི-འི ཐོག ནས བྲམ་ཟེ-འི ཡི་གེ དང  ། མྱ་ངན་མེད ཀྱི ཡི་གེ གུཔྟ འི ཡི་གེ ལེགས་སྦྱར གྱི ཡེ་གེ་སོགས རིམ་བཞིན བྱུང་བ དང དར་རྒྱས སུ མཆིས ཏེ ཁྱབ་བརྡལ དུ སོང  ། རྒྱ་གར གྱི ཡི་གེ འི ཕྱི་མོ ཚངས་པ-འི ཡི་གེ དེ-འང  ། དང་ཐོག དར་ཡུལ བོད་ཡུལ མ་ཡིན་པ-འི ངེས མ མེད ཀི འདོད ། ལྷ་ཚངས་པ དང ལྷ་ཆེན་དབང་ཕྱུག ཨུ་མ སོགས ཀྱི བཞུགས་གནས སམ ཡུལ ངོ་མ དེ ནི ཆུ་བོ ཆེན་པོ བཞི-འི མགོ་ཁུངས ། གངས་དཀར ཏི་སེ-འི མདུན ། མཚོ་མ་ཕམ་པ-འི འགྲམ སོགས ཡིན་པ ཁོང་ཚོ-འི ངག་རྒྱུན དང ལོ་རྒྱུས ལ གསལ་བ-ས ཚངས་པ-འི ཡི་གེ དེ དང་ཐོག བོད ནས དར་བ མིན་འགྲོ ། ལྟ་ཚུལ འདི འཐད་ལྡན དུ འཛིན་པ-འི དེང་སང གི མཁས་རྒན ལ་ལ-ས ཀྱང དེ་ལྟར གསུངས སོ །  ། གང་ལྟར བཙན་པོ-འི བཀས་བཅད དང ཕྱིས ཀྱི བཀས་བཅད སོགས ཀྱིས གུ་ཡངས གཏོང དགོས་པ-འི གུག་གུ ལོག་པ ཅན འདི ། བསྟན་པ་ཕྱི་དར གྱི དུས ལ-འང འབྲི་སྲོལ ཡོད ཀི དེང་དུས ཀྱི དགེ་རྒན ཆེ་གེ་མོ-ས གུག་གུ ལོག དང མ་ལོག གི ཁྱད་པར ནི སྒྲ-འི ལྕི་ཡང ངམ སྒྲ་དྲག་ཞན ལ རགས་ལས ཡོད ཅེས གསུངས སོང ། དེ་ལྟར འདོད ན ། དགེ ལགས གཅེས་པོ རེད དེ ། བོད ལ གསལ་བྱེད སུམ་ཅུ དང དབྱངས་བཞི ལས བརྒལ ཏེ ། སྒྲ་དྲག་ཞན གང་རུང མཚོན་བྱེད ཀྱི དབྱངས གུག་གུ ལོག་པ་ཅན དང དབྱངས་ལྔ ཡོད་པ-འི བཞེད་པ ཞིག ཀྱང མཆིས་པ མ་ཡིན ནམ ། དེ རྒྱུ་མཚན དང གཏན་ཚིགས་ཡང་དག ཅིག གི ལམ ནས བག་ཆགས ཤིང བརླིང ཁྲིགས་སེ-ར ཚུགས འདུག ན སྐྱོན་མེད དེ ། སྔོན གྱི རིག་པ ལས ཡང རིགས་ལམ གསར་བ ཞིག རྙེད་པ-འམ ཤེས སོང་བ-ས ཐོད་བརྒལ ཅིག ཡིན་པ-ས དགའ་འོས་ཚོད རེད ། འོན་ཏེ ། དབྱངས ལ རང་ངོས ནས གནས དང བྱེད་པ-འི རྣམ་འགྱུར མི་གསལ་བ-འི སྒྲ་དྲག་ཞན གྱི དབྱེ་བ་མེད ། གསལ་བྱེད ལ བལྟོས ན དབྱངས མོ-འི གྲས སུ གཏོགས་པ ཙམ ལས ཡི་གེ སོ་སོ-འི སྟེང་འོག ཏུ སྦྱོར་སྐབས ཀྱང སྒྲ་དྲག་ཞན གྱི དབྱེ་བ བཀར ཡོད ས-འི རིག་གཞུང དང རིགས་ལམ ། མཐའ ན དོགས་པ ཞིག བསླང མྱོང ཡོད ས-འི རིགས་ལམ ཕྲ་མོ ཙམ ཡང མེད་པ-ས དེ་ལྟར འདོད ན ཨུ་ཚུགས ཤིག གི ལྷད ཅིག ཡོད་པ འདྲ-འོ ། །འུ་ཚོ-འི བཙན་པོ-འི གདུང་ཁུངས སྐོར གྱི རྩོམ འདི དང རྡོ་རིང གི ཡི་གེ ཅོང དང ཁྲམ་བྱང  ། གནའ་ཡིག སོགས སུ ཡོད་པ-འི གུག་གུ ལོག་པ ཅན དང རིང་ཆ ཡོད་པ-འི ཡི་གེ དག བོད་ཡིག དབྱངས་གསལ སོ་བཞི-འི གྲས སུ འཚང དགོས་པ-འི འགྲེལ བབ་ཆགས ཤིག ད་བར མེད་པ-ས དེ-འི ཕྱོགས ལ ཕྲན་དཔྱད རེ སུ-ས ཕོག ན གཏོང རན འདུག གོ།