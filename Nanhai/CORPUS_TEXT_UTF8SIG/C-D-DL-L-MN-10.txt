﻿64 ༄༅། ། ཆོས ཀྱི རྗེ དོན་གྲུབ རིན་པོ་ཆེ-འི རྣམ་ཐར མདོར་བསྡུས ། http://zw.tibetculture.net/history_1/gszj/201410/t20141010_2049115.htm ༄༅ །  ། ཆོས ཀྱི རྗེ དོན་རིན་པ-ས མཛད་པ-འི རྒྱུད་བླ་མ-འི བསྟན་བཅོས ཀྱི སྙིང་པོ-འི དོན རིན་པོ་ཆེ-འི སྣང་བ ཞེས་བ བཞུགས སོ ། ; རྩོམ་པ་པོ-འི རྣམ་ཐར མདོར་བསྡུས ། དེ་ཡང འཇམ་མགོན་བླ་མ ཙོང་ཁ་པ ཆེན་པོ-འི ཞལ ནས ། དོན ཟབ རྒྱལ་བ-འི གསུང གི གྲུ-ར ཞུགས ཏེ །  ། གྲུབ་མཐའ རྒྱ་མཚོ-འི ཕ་རོལ སོན གྱུར ཅིང༌  །  ། རྣམ་གྲོལ རིན་ཆེན་གླིང དུ ལུས་ཅན རྣམས །  ། ཀུན ནས བཀྲི་མཛད ཆོས་རྗེ-འི ཞབས ལ འདུད །  ། ཅེས གསུངས་པ ལྟར སྒོ་གསུམ གུས་པ ཆེན་པོ-ས འདུད་པ དང བཅས བྱིན་རླབས ཞུ་བ སྔོན དུ བཏང ནས ། དེ་ཡང དུས་གསུམ རྒྱལ་བ མ་ལུས་པ-འི གསང་གསུམ ངོ་བོ གཅིག ཏུ བསྡུས་པ-འི ཁྱབ་བདག འཁོར་ལོ-འི མགོན་པོ ། ཇི་ལྟ་ཇི་སྙེད ཀྱི ཤེས་བྱ-འི གནས ལ ལྐོག ཏུ མ་གྱུར་པ-འི ཡེ་ཤེས ཀྱི གཟིགས་པ དག་པ-འི ཆོས ཀྱི སྤྱན ལྡན ། ཐུན་མོང དང ཐུན་མོང མ་ཡིན་པ-འི ཉམས་རྟོགས ཀྱི ཀློང བརྡོལ ཞིང མཁས་པ དང གྲུབ་པ-འི གོ་འཕང མཐོན་པོ-ར གཤེགས་པ-འི ཆོས ཀྱི བཤེས་གཉེན ། ཁམས་གསུམ འགྲོ་བ-འི བླ་མ ཤར་ཙོང་ཁ་པ ཆེན་པོ བློ་བཟང་གྲགས་པ-འི དཔལ ཞེས་བྱ་བ-འི རིགས་ཀྱི་བདག་པོ ཟླ་མེད་པ ། མཉམ་མེད དགེ་ལྡན བསྟན་པ-འི ཆུ་མགོ མདོ་སྨད ཡངས་པ-འི ནོར་འཛིན གྱི ལུང་རིགས སྒྲོགས་པ-འི དགའ་ཚལ ། དཔལ་ལྡན བྱ་ཁྱུང ཐེག་ཆེན ཡོན་ཏན དར་རྒྱས་གླིང ཕྱག་འདེབས མཛད མཁན ། རང་ཅག རྣམས ཀྱི ཚེ་རབས ཀྱི མེ་ཏོག གངས ལ ཕོག་པ-འི ལྷ་སྐལ གཅིག་པུ ། སྐྱེ་དགུ ཡོངས ཀྱི འདྲེན་པ ། ཡོངས་རྫོགས བསྟན་པའི་མངའ་བདག ཡོངས་འཛིན ཆོས ཀྱི རྒྱལ་པོ ཆོས་རྗེ དོན་གྲུབ་རིན་ཆེན དཔལ་བཟང་པོ-འམ ཤར་ཕྱོགས་པ རིགས་པ-འི དཔའ་བོ ཞེས མཚན་སྙན གྱི རོལ་མོ ཕྱོགས ཀྱི བུ་མོ-འི སྙན་ལམ དུ མཆེད་པ གང གི རྣམ་པ-ར ཐར་པ མདོར་བསྡུས ཤིག ཞུ ན ། དེ་ཡང བདག་ཉིད་ཆེན་པོ འདི གང དུ འཁྲུངས་པ-འི གནས ནི ། བོད ཆོལ་ཁ་གསུམ གྱི ཕྱི་མ རྨ་ཆུ་ཁུག་པ ནས རྒྱ-འི མཆོད་རྟེན་དཀར་པོ-འི ཡན མདོ་སྨད གྱི་ལིང་རྟ-འི ཆོལ་ཁ ། རྨ་ཀླུང རིང་མོ དལ གྱིས འབབ་པ-འི ལྷོ བྱང ཆར བགོས་པ-འི ལྷོ་རྒྱུད འཛིན་མ-འི ཐིག་ལེ ། རེབ་ཀོང གསེར་མོ་ལྗོངས ཀྱི ཆ རེབ་ཀོང་ཤ་སྦྲང དུ འབོད་པ ། རིགས ནི ། ཁྲི བརྒྱད ལས ། བྱང་ཆུབ་སེམས་དཔའ སེམས་དཔའ་ཆེན་པོ ནི རིགས ཆེན་པོ དག ཏུ སྐྱེ་བ སྟེ ། དེ་ནི བྱང་ཆུབ་སེམས་དཔའ སེམས་དཔའ་ཆེན་པོ-འི རིགས ཕུན་སུམ་ཚོགས་པ ཡིན ནོ །  ། ཞེས གསུངས་པ ལྟར ། རིགས་རུས ནི ས་སྐྱ ཡིན ཞེས་པ དང༌  ། ས་སྐྱ ནས མཆེད་པ-འི རེབ་ཀོང གི ཡུལ ཡིན ཟེར་བ ལྟར རབ་བྱུང ལྔ་པ-འི ས་བྱ་ལོ སྟེ ཉག་མ ཞེ གསུམ་པ སྤྱི་ལོ༡ ༣༠༩ལོ-ར རིགས་རུས ཕུན་སུམ་ཚོགས་པ ལས ངོ་མཚར་བ-འི ལྟས དུ་མ དང བཅས སྐུ བལྟམས ། གཞན་ཡང རེབ་ཀོང་རུས་མཛོད ཆེན་མོ ཞེས འབྲི་དེབ ཉིས་བརྒྱ ལྷག ཡོད་པ དེ་ན ཡབ་ཡུམ སྤུན་མཆེད སོགས ཀྱི མིང གསལ་པོ ཞིག འདུག ཀྱང ཇི་འདྲ སྙམ ནས བུ བཤུས བྱེད མ་ཐུབ་པ-ར བཏང་སྙོམས སུ བཞག ། སྐུ གཞོན དུས ནས བྱིས་པ ཕལ་པ-འི སྤྱོད་ཚུལ ལས རིང དུ འདས ཤིང ཆོས ཀྱི བག་ཆགས མངོན་པ-ར སད དེ རབ་ཏུ་བྱུང ཞིང དབུས་གཙང ཆོས ཀྱི མཚོ་གླིང དུ བདེ་བ-ར བྱོན ། དེ་ནས སྙེ་ཐང བདེ་བ་ཅན དུ བྱོན ནས ། ཆོས་རྗེ བཀྲ་ཤིས་སེང་གེ དང གཙང གི སྣར་ཐང་ཆོས་སྡེ ཆེན་མོ-ར བཅོམ་ལྡན་རིགས་རལ གྱི བུ་ཆེན ། ལྡོང་སྟོན རིགས་པའི་སེང་གེ-འམ མདོ་སྟོད་པ རིན་ཆེན་སེང་གེ སོགས ལས དབུ་ཕར དང བྱམས་ཆོས ཐམས་ཅད དང ཚད་མ་རྣམ་ངེས སོགས གཞུང་ཆེན བཀའ་པོད ལྔ ལ ནང་བྱན ཆུད་པ-ར སྦྱངས ། དེ-འི ཚུལ ནི ། ཁྲི་རྒན འཇམ་པའི་དབྱངས འཇམ་དབྱངས ཐུབ་བསྟན་རྒྱ་མཚོ-ས མཛད་པ-འི ཆོས་རྗེ དོན་གྲུབ་རིན་ཆེན ལ སྟོང་མཆོད འབུལ ཚུལ གྱི ཆོ་ག རིན་ཆེན འདྲེན་པ-འི ཤིང་རྟ ལས ། མཁས་པ-འི དབང་ཕྱུག བཀྲ་ཤིས་སེང་གེ དང༌  །  ། ལྡོང་སྟོན རིགས་པའི་སེང་གེ-འི ཞབས བསྟེན ནས །  ། དབུ་ཕར བྱམས་ཆོས ཚད་མ་རྣམ་འགྲེལ སོགས །  ། གཞུང་ཆེན དུ་མ-ར སྦྱངས ལ གསོལ་བ འདེབས །  ། ཞེས གསུངས ། དེ-འི ཚེ རིགས་པ-འི གནས ཀྱི དགག་སྒྲུབ ཀྱི དཀའ་གནད སྐོར ཞིག ཐུགས ལ ཅུང་ཟད འཆར དཀའ་བ བྱུང་བ ལ ། ཞྭ་ལུ-ར བྱོན ནས ཐུགས་རྗེ་ཆེན་པོ རང་བྱོན གྱི དྲུང དུ གསོལ་བ དྲག ཏུ བཏབ ཅིང བསགས་སྦྱང གི གནད ལ གཞོལ ། ཞབས ལ ཁྲག རྡོལ གྱི བར ཉིན་མཚན བར་མེད དུ ཕྱག དང སྐོར་བ མཆོད་འབུལ སོགས མཛད་པ-ས བློ་གྲོས ཀྱི ནུས་པ ཡ་མཚན འཁྲུངས ཏེ རིག་པའི་གནས ལ ཐོགས་པ མེད་པ-ར གྱུར ། སྐབས་དེ-ར རྩོད་པ ཕུལ དུ ཕྱིན་པ-ར གྱུར ཏེ སྙན་པ-འི གྲགས་པ ཕྱོགས་བཅུ-ར རྒྱས ། དེ-འི ཚུལ ནི ཡང དེ་ཉིད ལས ། དེ་ཚེ རིགས་པ-འི གནས ཀྱི དགག་སྒྲུབ གནད །  ། ཅུང་ཟད འཆར དཀའ བྱུང ཚེ བསགས སྦྱངས མཛད །  ། འཇིག་རྟེན་དབང་ཕྱུག དྲུང དུ གསོལ བཏབ་པ-ས །  ། བློ་གྲོས ཐོགས་མེད རྒྱས ལ གསོལ་བ འདེབས །  ། ཞེས གསུངས ། དེ-འི རྗེས ཞྭ་ལུ-ར གྲྭ་སྐོར ལ བྱོན་པ ན ཐམས་ཅད་མཁྱེན་པ བུ་སྟོན རིན་ཆེན་གྲུབ ཀྱང གདན་ས དེ-ར ཕེབས འདུག་པ ལ ། ཚོགས སུ བགྲོ་གླེང ཡུན་རིང མཛད་པ-ས ཐུགས ལ ལེགས་པ-ར ཟིན ཏེ ། ཤར་ཕྱོགས་པ རིགས་པ-འི དཔའ་བོ ཞེས བསྔགས་བརྗོད ཀྱི མེ་ཏོག དབྱིངས སུ གཏོར་བ-ས ཐམས་ཅད ངོ་མཚར་བ-ར གྱུར ཏེ ། དེ་ཉིད ལས ། ཞྭ་ལུ-ར གྲྭ་སྐོར མཛད ཚེ སྙིགས་དུས ཀྱི །  ། ཐམས་ཅད་མཁྱེན་པ བུ་སྟོན རིན་ཆེན་གྲུབ །  ། ཟབ་རྒྱས ལེགས་པ-ར བཤད་པ-ས མཉེས བྱས ཏེ༑  ། རིགས་པ-འི གད་རྒྱངས བསྒྲགས ལ གསོལ་བ འདེབས །  ། ཞེས དང༌  ། དེ ཡི ཚེ ན མདོ་སྨད ཤར་ཕྱོགས་པ །  ། མཚུངས་མེད པཎ་ཆེན རིགས་པའི་དཔའ་བོ ཞེས །  ། གྲགས་སྙན འབྲུག་སྒྲ-འི དབྱངས ཀྱི ང་རོ ཡིས །  ། རྒྱལ་བ-འི ཞིང ཀུན ཁྱབ ལ གསོལ་བ འདེབས །  ། ཞེས གསུངས་པ ལྟར རོ །  ། དེ་ནས རོང དུ བྱོན ཏེ ། གསན་རྒྱ དང མཁྱེན་རྒྱ བུ་སྟོན དང མཉམ་པ-ར གྲགས་པ-འི རོང གི བླ་མ ཡེ་ཤེས་དཔལ་བ-འི དྲུང ནས གཤེད་སྐོར སྤྱི དང༌  ། ཁྱད་པར འཇིགས་བྱེད ཀྱི དབང དང༌  ། རྒྱུད་འགྲེལ་བཤད་པ ། གཞན བདེ་གསང༌  ། ཀྱེ་རྡོར དུས་འཁོར སོགས རྒྱུད་སྡེ མང་པོ-འི དབང་བཤད་མན་ངག སོགས འདི མ་གསན བྱ་བ མེད སྙམ་པ ཐུགས ལ དགོངས ། དེ་ལྟར ལུང དང རྟོགས་པ-འི ཡོན་ཏན གྱི རྒྱ་མཚོ ཆེན་པོ ས ལ བསྐྱིལ་བ ལྟ་བུ-ར གྱུར ནས འཇིག་རྟེན ཐམས་ཅད ཀྱི མགོན དུ བཞེངས ། དེ-འི ཚུལ ནི ། དེ་ཉིད ལས ། མཁས་གྲུབ ཆེན་པོ ཡེ་ཤེས་དཔལ་བ ལས །  ། རྭ་ལོ-འི ཟབ་ཆོས རྡོ་རྗེ་འཇིགས་བྱེད ཀྱི །  ། དབང་ཁྲིད མན་ངག གསན ཏེ ཉམས བཞེས་པ-ས །  ། རིམ་གཉིས ཏིང་འཛིན འཁྲུངས ལ གསོལ་བ འདེབས༑  ། ཞེས གསུངས སོ །  ། དེ་ནས ཨ་མདོ-ར ཕེབས་པ-འི ལམ བར དུ ། འཕགས་པ ཤིང་ཀུན གྱི བླ་མ མཛད་པ ། སུམ་པ-འི ཆོས་འབྱུང དུ ། ལིན་ཐོའུའི་ས-འི ཆར འཕགས་པ ཤིང་སྐུ-འི བདེ་ཆེན གཙུག་ལག་ཁང ས་སྐྱ་འཕགས་པ-ས ཞིག་གསོ མཛད་པ དེ-འི བླ་མ-ར བཞུགས་པ མདོ་སྨད་པ ཆོས་རྗེ་དོན་གྲུབ རིན་པོ་ཆེ ཞེས གསུངས་པ དང༌  ། སྐབས་དེ-ར ཆོས་སྡེ ཆེན་པོ དེ ན དགེ་འདུན་པ འབུམ ལ ཉེ་བ ཡོད སྐད ། འཆད་ཉན ཤིན་ཏུ འཕེལ་བ-འི སྐབས ཉིད ན ། སྙེ་ཐང བདེ་བ་ཅན གྱི གདན་ས མཛད་པ-ར ཞུས་པ-འི གདན་འདྲེན་པ འབྱོར་བ-ས སླར་ཡང དབུས སུ ཕེབས ། སྐབས་དེ-ར ཕྱག་རྫས མང དུ བསྣམས བྱོན་པ རྣམས ཀྱིས བདེ་བ་ཅན དང སྣར་ཐང སོགས ཆོས་སྡེ མང་པོ-ར གཙུག་ལག་ཁང དང དགེ་འདུན ལ སྲི་ཞུ རྒྱ ཆེ-ར བསྒྲུབས ཤིང ཐུགས་སྨོན གནང༌  ། སྐྱེས་མཆོག རྟོགས་ལྡན་པ ཆོས་རྗེ བསམ་གཏན་དཔལ གྱི དྲུང དུ སྒྲུབ་པ ལ བྱོན ། ཕྱག་རྫས ལྷག་མ གང ཡོད བླ་མ ལ ཕུལ ཞིང གསོལ་བ བཏབ ། སྒྲུབ་པ ལ རྩེ གཅིག ཏུ གཞོལ་བ-ས ཐུན་མོང་མ་ཡིན་པ-འི ཏིང་ངེ་འཛིན གྱི སྒོ མང་པོ ཐུགས་རྒྱུད ལ འཁྲུངས ། ཁྱད་པར དུ མཁས་གྲུབ ཆེན་པོ མཆིམས བློ་བཟང་གྲགས་པ-འི སྤྱན་སྔ-ར མདོ་སྔགས ཀྱི ཆོས་ཚུལ མང དུ གསན་པ-འི སྐབས ཤིག བླ་མ-འི ཞལ ནས ཁྱོད ཀྱི གནས དང གདུལ་བྱ མདོ་སྨད དུ་ཡོད ། ཁྱད་པར དུ ཤ་སྦྲང དང བྱ་ཁྱུང ཟེར་བ-འི གནས གཉིས སུ དགོན་པ ཐོབ ལ བཤད་སྒྲུབ སྒོ ནས སངས་རྒྱས ཀྱི བསྟན་པ གང འཕེལ གྱིས ། སྒོས སུ བྱ་ཁྱུང དུ སྒྲུབ་པ གཙོ་བོ-ར མཛོད ། དེ-འི དུས ཁྱོད ལ སློབ་མ མཁས་གྲུབ གཉིས འཛོམས མང་པོ འོངས་པ-འི ནང ན འགྲན་ཟླ དང བྲལ་བ གཅིག འབྱུང་བ-ས དེ རབ ཏུ བྱུང དུས བློ་བཟང་གྲགས་པ ཞེས ང-འི མིང འདི ཐོགས ཞེས གསུངས་པ དང༌  ། རྡོ་རྗེ་འཇིགས་བྱེད ཀྱི གདམས་ངག སྐོར ལ ཐུགས་འགྲུས མཛད་པ-འི སྐབས ཤིག ལ བླ་མ དེ་ཉིད ཀྱིས འཇམ་དཔལ གཤིན་རྗེའི་གཤེད དངོས སུ མཇལ འདོད ན མདོ་སྨད དུ སོང དང མཇལ འོང ཞེས སོགས ལུང བསྟན ཞིང སླར ཨ་མདོ-ར བྱོན ། ཐོག་མ-ར ཤ་སྦྲང གི གནས དེ-ར དགོན་པ བཏབ ནས ཕར་ཚད ཀྱིས བྱམས་ཆོས རྣམས དང༌  ། བརྟག གཉིས ། སྤྱོད་འཇུག སོགས མདོ་སྔགས ཀྱི ལུང་ཆོས མང དུ གསུངས་པ-འི མཐ-ར ཐུགས་བཞེད ཇི་ལྟར མ་ཁེངས་པ-ས སྐྱོ ནས ། རང གི དཔོན་པོ ཤཱཀྱ་བཟང་པོ གདན་ས-ར བསྐོས ནས ། ཁོང ཉིད བྱ་ཁྱུང གི གནས བཙལ་བ-ར བྱོན ། ཇུ ནང ངག་དབང སྙན་གྲགས་པ-འི བྱ་ཁྱུང གདན་རབས སུ ། རྗེ དོན་རིན་པ ཤ་སྦྲང ལ ཕེབས དུས རྒད་པོ ཞིག གིས རི་དྭགས ཤ་བ-འི བྲང ཞིག གསོལ་བ-ར ཕུལ་བ དང༌  ། ལྷ་ཁང ཞིག བཞེངས་པ-འི རྒྱབ་རི-འི ཕག ན སྣ་ཕུག ཟེར་བ ཞིག ཡོད་པ-ས རྟེན་འབྲེལ མ་ལེགས་པ-ར དགོངས ཏེ ཞལ ནས ཀྱང༌  ། ཤ་བྲང གིས གུང་ཚིགས མི བྱེད ། བྲག སྣ་ཕུག ལ རྒྱབ མི་གཏོད ། ཧོར མི གླེན་པ ལ སྦྱིན་བདག མི་བྱེད ། ཅེས གསུངས ནས བྱ་ཁྱུང གི ཕྱོགས སུ ཕེབས་པ དང༌  ། ཤ་སྦྲང གི གནས དེ-ར ན་བཟའ ཆ་ཚང གཅིག ནང རྟེན བྱས་པ-འི མཆོད་རྟེན བཞེངས་པ དེང་སང ས་འབུར ཞིག ཡོད ཅེས གསུངས་པ-འང སྐབས འདི-ར དྲན་པ-ར བྱ-འོ །  ། ཕེབས་ལམ དུ ངལ སོས་པ-ར དབུ་ཞྭ བརྗེད ། ཞབས་ཞུ་བ ལེན དུ སོང་བ-ས ནང དུ མར་ཁུ-ས ཡོངས སུ གང་བ སྙན དུ གསོལ་བ-ས གནས དེ-ར བསྐྱུར ། རྗེས སུ ས དེ-ར ལ་ཙེ མཐོན་པོ ཞིག བརྩིགས ཏེ མིང ལ ཞྭ ལ་ཙེ ཞེས ཐོགས ། ལ་ཙེ དེ-འི མཐའ་སྐོར དུ ཤིང་སྡོང ཆེན་པོ མང་པོ སྐྱེས་པ-ས ནགས་ཚལ ཆེན་པོ-ར གྱུར་བ བྱ་ཁྱུང ནས མཐོང ཐུབ ། དེ་ནས ཤིང འགར བརྒྱུད ནས བྲག བྱ་ཁྱུང མཐོང་བ-འི རྨ་ཆུ-འི འགྲམ དུ ཆགས་པ-འི གྲོང་རྡལ སྣང་ར-འི སྡེ་པ-ར བྱོན ། ཨ་མྱེས དོན་གྲུབ་སེང་གེ ཟེར་བ-འི རྩར ཕེབས ། གནས་ཚང དེ-འི བཞིན མི་སྡུག་པ ཞིག གིས ། རང གི བྲན་མོ ལ བྲག བྱ་ཁྱུང ནས ཡུལ སྣ འོང་བ-ར འདུག་པ-ས ཐང་མ མྱུར དུ སྡུས ཟེར་བ སྙན དུ གསན་པ-ས ། འཕྲལ དུ རྒན་མོ དེ ལ བྲག བྱ་ཁྱུང གང ཡིན དྲིས་པ-ས རྒན་མོ ཁྲོ་ཚུལ གྱིས ཅི བྱེད རྒྱུ ཡིན ། ཕ གི རེད ཅེས སྡིགས་མཛུབ དང བཅས འབར བཞིན དུ བསྟན ། རྒན་མོ དེ ཁྲོ་གཉེར་ཅན་མ-འི སྤྲུལ་པ ཡིན་པ-ས ས འདུལ དང ངོ་སྤྲོད ལྷན་ཅིག ཏུ བྱས སྙམ་པ ཕྱིས སུ དགོངས་པ-ར ཤར ། ཞེས གསུངས ། ཕྱིས སུ ཨ་མྱེས དོན་གྲུབ་སེང་གེ-ས སྦྱིན་བདག བྱས ཏེ སྣང་ར-འི གསེར་ཁང དུ གྲགས་པ འདི བཞེངས ། དེང་སང རྒྱ བསྐྱེད དེ ལྷ་ཁང ཆེན་པོ ཞིག ཏུ གྱུར ཡོད༑ ལྷ་ཁང དེ-ར དུས་གསུམ་སངས་རྒྱས ། ཉེ་སྲས་བརྒྱད ། མི་གཡོ་བ སྔོན་པོ ། རྟ་མགྲིན བེ་ཅོན་ཅན དང༌  ། གཞན སྐུ་གསུང་ཐུགས ཀྱི རྟེན བྱུར བུར སྤུངས་པ བཞུགས༑ དམ་ཅན་སྲུང་མ-ར བསྐོས ཏེ རྟེན་ཐང ཆོས་རྗེ-འི ཤངས་ཁྲག གིས བཞེངས༑ གཉན་ཆ ཤིན་ཏུ་ཆེ ། གནས དེ-ར ཅི་ཙམ བཞུགས་པ-འི ཡུན ལ འདུས་པ མང་པོ-ར ས་སྡེ-འི བཤད་པ ཡང གནང་བ-ར གྲགས ། དེ-འི ཕྱིར ཡབ་རྗེ གསེར་ཁང་བ-ས ཀྱང སྣང་ར-འི གསེར ཁང འདི ཆོས་རྗེ དོན་གྲུབ་རིན་ཆེན པས ས་སྡེ བཤད་པ གནང་བ-འི གནས ཡིན གསུངས ནས མཛོད་དགེ རི་ཁྲོད་པ-འི ངོ-ར ལམ་རིམ ཆུང་ངུ-འི དབུ ནས ཆོས་ཐུན གཅིག གནང་བ-ར དམ་པ དེ་ཉིད ཀྱི རྣམ་ཐར ལ གཟིགས ། ཕྱིས སུ བྱ་ཁྱུང དུ ལྷ་ཁང་ཆེན་མོ དང ལྷན་དུ རབ་གནས མཛད་པ-ས གསེར་ཁང འདི-ར ཡང མེ་ཏོག བབས་པ རྟེན་སྒྲོམ དུ ད་ལྟ ཡང ཡོད ཟེར༑ སྣང་ར-འི གསེར་ཁང འདི ནས བྱ་ཁྱུང བར ལ ལེ་དབར བཞི་བཅུ ཞེ ལྔ ཡོད༑ དེ་ནས གཅན་ཚ་རྫོང ཆགས་པ-འི ས དང མགུར བརྒྱུད ནས བོད བྱ་ཚང དུ ཕེབས ། དེ ན ཁོང གི ཉེ་ཚན བུད་མེད ཅིག ཡོད་པ-ས གསོལ་ཚིགས དྲངས ཤིང ཤག ཏུ བཞུགས ། ཡུར་ལས ཀྱིས མནར་བ ལ ཐུགས་བརྩེ་བ-ས ཡུར་མནན གྱི མཆོད་རྟེན བཞེངས་པ རྗེས སུ སོ་ཕག གིས བཏུམས ཤིང ས དེ-འི སྐྱེ་འགྲོ ཡོངས ཀྱི བསོད་ནམས ཀྱི ཞིང དུ གྱུར ། དེང་སང དེ་ལས རྒྱ བསྐྱེད དེ བྱ་ཁྱུང ནས ཀྱང ལྷམ་མེར མཐོང ཐུབ ། ཡུལ་ཕྱོགས འདི-ར དེང་སང ཡང ས་ཆ གཞན དང མི་འདྲ་བ-ར ཡུར་མ མི་དགོས་པ ངོ་མ རེད ། མོས ཟར་རྩྭ ཆུན་པོ འགའ དང ར་ཕྱར གྱི བཞུཊ་སྟན ཕུལ་བ ཕྱིས གསེར་གདུང ཆེན་མོ-འི ནང རྟེན དུ ཕུལ ཡོད གསུངས ། བྱ་ཚང ནས བྲག བྱ་ཁྱུང བར ལ རྨ་ཆུ-ས བཅད ། ལེ་དབར བདུན ནས བརྒྱད ལྷག ལས མེད ། དེ་ནས བྲག བྱ་ཁྱུང ལ གཏད དེ ཕེབས ། རྨ་ཆུ ལ དར ཆགས ཡོད་མེད ལྟོས ཞེས ཉེ གནས ལ བསྐུལ་བ-ས ། ཟླ་བ དྲུག་པ ལ ཚ་བ འདི་ལྟར ཆེ་བ-ས འཁྱགས་དར ཇི་ལྟར ཆགས སྙམ ནས ཉེ་གནས མ་རངས་པ-ར དར་ཆགས འདུག ཅེས མ་བལྟས བཞིན དུ ཞུས་པ-ས ། དེ་ལྟར ན བཟང འདུག མྱུར དུ འགྲོ དགོས གསུངས ནས ཕེབས ཚེ རྨ་ཆུ ལ འཁྱགས་དར སྣམ་དཀར གྱི ཟམ འཕངས་པ འདྲ་བ ཞིག ཆགས ། དེ-ར ཁོང གིས རྟིང མནན ནས ཕེབས ། སྐྱེལ་མ བྱེད་མཁན དང མི མང་པོ-ས བལྟས ཚེ རྨ་ཆུ-འི དར་ཟམ དེ བླ་མ ཕེབས་པ དང ལྷན་ཅིག དྲིལ ནས ཕར ཐལ སོང ཟེར་བ དང ལྷན་དུ ཐམས་ཅད ངོ་མཚར ནས བླ་མ-འི ཕྱོགས སུ ཕྱག འཚལ ཞིང གསོལ་བ འདེབས བཞིན ཡུན་རིང ལུས ། རྨ་ཆུ-འི འགྲམ དུ དར ཆགས་པ-འི ས དེ-འི མིང ལ རྨ་དར་གོང་བ ཞེས ཐོགས ཤིང ཟུར ཆགས ནས མན་རྡལ་གོང་བ-འང ཟེར ། དེ་ནས་བཟུང དགུན ནམ་ཡང དར་འཛིན སྔ ཞིང འགྲོ འཕྱི་བ-འི དར་ལམ ངེས་ཅན དུ འཛིན་པ དེང་སང བར དུ རྒྱུན་ལྡན ཡིན ། དེ་ནས ཅུང་ཟད ཕེབས་པ ན ལ་ཆེན་པོ བརྒྱབ་པ-འི ལམ བར དུ ། སྐུ རྗེས སུ འབྲངས་པ-འི ཁྱི་རྒན ཞིག ཡོད་པ ཚེ འཕོས་པ ས་འོག ཏུ སྦས ཤིང རྡེའུ་འབུམ བརྒྱབས ཏེ བསྔོ་བ དང སྨོན་ལམ གནང༌  ། ཕྱིས སུ ལ་ཆེན་པོ དེ ལ ད་ལྟ-འི བར དུ ཁྱི་རྒན ལ ཟེར ། ཐོག་མ-ར ཁྱུང་ལྟག ཅེས་པ དགོན་པ-འི རྒྱབ་ཕྱོགས ཀྱི གནས དེ-ར བཞུགས ། ཉིན གཅིག དོས་ཁལ དང བཅས་པ-འི དྲེའུ ཞིག ཡོད་པ བཙལ་བ-འི མ་རྙེད་པ-ར མཐར མདུན གྱི རི-འི ངོས སུ ལྗོན་ཤིང མང་པོ ཡོད་པ-འི ས-ར ཆུ འཐུངས ནས ཉལ འདུག་པ ཐབས ཅི བྱས ཀྱང མ་སློང་བ-འི ཚུལ ཞུས་པ-ས ། ང་ཚོ འདུག ས ནོར་བ ཡིན ། དེ-ར འགྲོ དགོས གསུང ནས ། ཆོས་རྗེ རིན་པོ་ཆེ དགུང་ལོ ཞེ་གཅིག བཞེས་པ ། རབ་བྱུང དྲུག་པ-འི ཉག་མ ཉེར་གསུམ་པ ས་གླང་ལོ སྟེ སྤྱི་ལོ ༡༣༤༩ལོ-ར ། དགེ་ལྡན བསྟན་པ-འི ཆུ་མགོ བྲག བྱ་ཁྱུང་དགོན འདི ཕྱག་འདེབས མཛད ཅིང གཞི བཏིངས ། ཀླུ་རྒྱལ གཙུག་ན་རིན་ཆེན གྱི ཕོ་བྲང ཆུ་མིག གཉན་པོ ཡོད་པ-འི ནེའུ་གསིང གི སྟེང དུ གཙུག་ལག་ཁང བཞེངས་པ ཕྱིས སུ མགོན་ཁང དུ གྲགས ཏེ ། ད་ལྟ-འི འདུ་ཁང གི སྟེང རྒྱབ ན ཡོད་པ འདི ཡིན་པ-ར གསུངས ། གནས་གཞི བཏིངས འཕྲལ གྲྭ་ཚོགས སུམ་བརྒྱ འདུས་པ ལ ཕར་ཚད ཀྱིས ཐོག དྲངས བྱམས་ཆོས་སྡེ་ལྔ ། བརྟག་གཉིས ། སྤྱོད་འཇུག སོགས ཀྱི བཤད་པ རྒྱ་ཆེ-ར མཛད ། དགོན་པ-འི ཉེ་འདབས སུ སྐབས་དེ-ར བོན་དགོན ཞིག ཡོད་པ-འི གཙོ་བོ དེ-ས ཆོས་རྗེ རིན་པོ་ཆེ སྤྱན དྲངས ཤིང ཞབས་ཏོག དང བཀུར་བསྟི ཞུས ། བཞུགས་གདན གཅིག གིས མཚོན་པ-འི དངོས་འབུལ མང་པོ ཕུལ་བ-ས རྟེན་འབྲེལ ལེགས་པ-ར ཡང་ཡང གསུངས ། བར སྐབས སུ ཅུང མ་མཐུན་པ-ར མཐུ གཏོང རེས བྱས ། དང་པོ ཅུང་ཟད འཚུབ་ཉམས ལྟ་བུ བྱུང་བ-ར ། ཞང་བ-འི བཙུན་ཆུང འདི-ས སྒྲུབ་དཔོན གྱིས ལ སྒྲུབ་པ ཚུགས གསུངས་པ ལྟར བྱས་པ-ས འཕྲལ དུ ཕམ ནས གནས གཞན དུ སྤོར ། མགོན་ཁང དེ-ར རྡོ་རྗེ་འཇིགས་བྱེད ཀྱི སྐུ་བརྙན ཞལ་ཕྱག ཡོངས་རྫོགས་ཅན དང༌  ། མགོན་པོ་ཕྱག་དྲུག ལ སོགས ཆོས་སྐྱོང རྣམས ཀྱི སྐུ་བརྙན མང དུ བཞེངས ། དེ་ནས་བཟུང ཡུལ་ཕྱོགས འདི-ར སྔར བྱུང མ་མྱོང་བ-འི དགེ་མཚན མང་པོ མངོན དུ གྱུར ། ཆོས་སྐྱོང རྣམས བཀའ ཤིན་ཏུ གཉན་པ-ས ཡུལ་ཕྱོགས འདི-འི སྐྱེ་བོ རྣམས ཀྱིས ལེགས་ཉེས ཀྱི སྟངས་འཛིན་པ-འི མནའ་དཔང ཡང མགོན་ཁང འདི ལ ཞུ ཞིང༌  ། མནའ ཟོས་པ རྣམས ལ ཆད་པ དྲག་པོ-ས ཚར་གཅོད་པ མངོན་སུམ དུ སྟོན ཅེས རྒྱ་ཕིབས དཀར་ཆག ཏུ གསུངས ཞེས གསུངས༑ བར་སྐབས ཤིག ཏུ ཆོས་རྗེ ཉིད སྐུ་འབུམ ཆུ་དཀར་རི་ཁྲོད དུ ཕེབས ནས ཉམས་བཞེས མཛད སྐབས ། མཚན་ལམ དུ རྡོ་རྗེ་འཇིགས་བྱེད དང མཇལ་བ-ས བྱིན གྱིས བརླབ་པ-ར གསོལ་བ བཏབ ། ཁྱད་པར དུ ཞལ དངོས སུ བསྟན དུ གསོལ ཞེས ཞུས་པ-ས ། སང་ཕོད ད ཙམ ལུང་པ འདི-འི མདའ རུ འོང༌  ། དེ-འི བར བདེ་བ-ར གྱིས གསུངས བྱུང་བ-ར ། དེ གང ཡིན དཔྱད་པ-ས ། རྗེ་ཙོང་ཁ་པ ཆེན་པོ འཇིག་རྟེན དུ འབྱོན་པ-འི བརྡར མངོན་པར་ཤེས་པ-ས ཐོགས་མེད དུ མཁྱེན ནས རྟེན་འབྲེལ ཁྱད་པར་ཅན བསྒྲིག་པ-ར དགོངས ཏེ གསོལ་ཟན དང བདུད་རྩི རིལ་བུ བསྲེས་པ-འི རིལ་བུ དང སྲུང་མདུད ། རྡོ་རྗེ་འཇིགས་བྱེད ཀྱི བྲིས་སྐུ བྱིན་རླབས་ཅན ། བུ་ཆུང གཙང་སྦྲ དང བཅས སྐྱོང་ལུགས ཀྱི ཡི་གེ དང བཅས་པ ཉེ་གནས ཚུལ་ཁྲིམས དང ལྡན་པ ཞིག ལ བསྐུར གནང མཛད ། ཕྱི ཞིག ན ཡབ་ཡུམ གྱིས ཆོས་རྗེ དོན་གྲུབ་རིན་ཆེན་པ ཉིད སྤྱན དྲངས ། བཀུར་སྟི ཕུན་སུམ་ཚོགས་པ མཛད ། རྗེ འདི བས ཀྱང རྟ ནོར གོས་དར སོགས ཟང་ཟིང གི གནང་སྦྱིན དཔག་ཏུ་མེད་པ མཛད ནས ཁྱོད ཀྱི བུ འདི ང ལ ཕུལ ཅིག ཅེས བཀའ་སྩལ་པ བཞིན ཡབ་ཡུམ གྱིས ཀྱང དགའ་སྤྲོ དང བཅས འབུལ་བ-ར ཁས བླངས ། ད་ལྟ སྐུ་འབུམ འཇམ་དབྱངས ཀུན་གཟིགས་ཁང དུ བཞུགས་པ-འི ཕ་བོང སྟེང རྗེ་དོན་རིན་པ-འི ཞབས་རྗེས དང དབྱུག་པ-འི རྗེས གསལ་བ-ར གཏོད ཡོད་པ འདི ཡང དེ་དུས བྱུང་བ-ར མངོན ཞེས གསུངས ། དེ ར མ་ཟད ཆུ་དཀར་རི་ཁྲོད ཀྱི སྒྲུབ་ཕུག ནང གི བྲག གྱེན དུ བཏེགས་པ-འི ཕྱག་རྗེས གཉིས་ཀ གསལ་བ-ར གཏོད་པ ད་ལྟ-འང མཇལ དུ་ཡོད ། རྗེ་ཀརྨ རོལ་པའི་རྡོ་རྗེ ཤ་རྫོང་རི་ཁྲོད དུ བཞུགས སྐབས ཡབ ཀྱིས ཁྲིད ནས རབ་ཏུ་བྱུང་བ-ར ཞུ་བ-ས ད་དུང གཞོན་ནུ-ར གྱུར་པ-ས རབ་ཏུ་བྱུང མ རན གསུངས ནས དགེ་བསྙེན དུ བསྒྲུབས ། མཚན ལ ཀུན་དགའ་སྙིང་པོ-ར གསོལ ། ཕྱིས དབུས སུ ཕེབས དང སངས་རྒྱས གཉིས་པ ལྟ་བུ འོངས གསུངས་པ སོགས ལུང་བསྟན མང་པོ གནང༌  ། རྗེ་བླ་མ དགུང་ལོ གསུམ བཞེས་པ ས་མོ་ཕག གི ལོ ལ དགེ་བསྙེན བསྒྲུབས ཏེ འཕྲལ ལ ཡབ་ཡུམ གཉིས ཀྱིས ཆོས་རྗེ-འི དྲུང དུ འབུལ་བ-ར བྱོན སྐབས ། རྗེ་དོན་རིན་པ-ས ཕྱོགས འདི ནས དེ་རིང ང ལ སློབ་མ ཁྱད་པར་ཅན ཞིག འོང་བ-ར འདུག་པ-ས ལྟོས གསུངས ནས གྲྭ་པ གཅིག ལྟ རུ བཏང༌  ། གད་སྐྱ-འི གཞུང ན ཡོད ཚེ མི་མང དམག འདྲ་བ-འི སྣང་བ བྱུང༌  ། ཚུར ཇེ་ཉེ-ར སླེབས་པ-འི ཚེ དེ ཉུང་ངུ-ར སོང ནས མཐར ས་བཟང་སྒང ལ སླེབས་པ ན ། མི སྟག་ཞོན གཅིག འོངས་པ མཐོང༌  ། དེ-འི ཕྱིར གྲྭ་པ དེ-ས སོ བལྟས་པ-འི སྒང ལ སོ་བལྟ་སྒང དང༌  ། ཕེབས་ལམ གྱི སྒང ལ གཅིག་སྟག་སྒང དུ གྲགས ཏེ དེང་སང ཟུར་ཉམས་པ-ས སོ་ཏོལ་སྒང དང ལྕགས་སྟག་ཁ་སྒང ཞེས གྲགས ། རྗེ་བླ་མ ཡབ་ཡུམ དང བཅས་པ བྱ་ཁྱུང དུ ཕེབས ཏེ ཆོས་རྗེ རིན་པོ་ཆེ དང མཇལ་བ-ས ཡབ་སྲས གཉིས ཐུགས་ཡིད་གཅིག ཏུ འདྲེས ཏེ སྤྱན་ཆབ མང དུ བསིལ ཞིང སྐྱོ ཚུལ མཛད ། ངེས་པའི་དོན་དུ ཡབ་སྲས འདི གཉིས འཇམ་པའི་རྡོ་རྗེ-འི ངོ་བོ-ར གཅིག ཏུ ཟིན ཀྱང༌  ། གདུལ་བྱ-འི མོས ངོ-ར གཉིས མིན གཉིས སུ འཆར་བ-འི བླ་སློབ ཀྱི འབྲེལ་བ-འང སྐུ་ཚེ-འི ཕྲེང་བ དུ་མ ཞིག ནས གྲུབ་པ-ར མངོན ཏེ ། ཆོས་རྗེ དྲུང དུ ཕེབས མ ཐག ནས ཚེགས མེད་པ-ར འབྲི་ཀློག ལ བྱང་བ-ར སྦྱངས ། དེ་ནས རྗེ་བླ་མ དགུང་ལོ བདུན་པ-འི ཚེ ། ཆོས་རྗེ-འི དྲུང དུ རབ་ཏུ་བྱུང་བ-འི ཚུལ༑ རྗེ-འི རྣམ་ཐར ཆེན་མོ-ར ། དགུང་ལོ བདུན་པ དེ་ཉིད ཀྱི ཚེ ། ལུང་རྟོགས ཡོན་ཏན་རྒྱ་མཚོ-འི མངའ་བདག འགྲན་ཟླ མེད་པ-འི ཆོས ཀྱི རྗེ དོན་གྲུབ་རིན་ཆེན་པ-ས མཁན་པོ དང༌  ། མདོ་སྔགས ཡོངས་རྫོགས ཀྱི བཤེས་གཉེན་ཆེན་པོ ཏཱ་དཔོན གཞོན་ནུ་སེང་གེ-འི སློབ་མ གཞོན་ནུ བྱང་ཆུབ་འོད ཅེས་བྱ་བ-ས སློབ་དཔོན མཛད དེ ཚིགས སྔ་མ རབ་ཏུ་བྱུང་བ དང དགེ་ཚུལ གྱི སྡོམ་པ ཡང་དག་པ-ར བཞེས ནས མཚན ཡང བློ་བཟང་གྲགས་པ-འི དཔལ ཞེས་བྱ་བ-ར གསོལ ཏེ ཚངས་པ-ར སྤྱོད་པ རྒྱུ་སྐར ཀྱི ཕྲེང་བ-འི དབུས ན ཆེས ཆེ-ར འཕགས་པ བདེ་འབྱུང གི གཙུག་རྒྱན ཆུ་ཤེལ གྱི དབང་པོ ལྟ་བུ-ར གྱུར ཅིང༌  ། ཞེས གསུངས་པ ལྟར རབ་ཏུ་བྱུང ཞིང མཚན་གསོལ་བ ཡིན ། ཆོས་རྗེ རིན་པོ་ཆེ-འི ཞལ ནས ། ཁྱེད ཀྱི བར་ཆད སྲུང་བ-འི ལྷ འཁོར་ཆེན ། ཤེས་རབ བསྐྱེད་པ-འི ལྷ འཇམ་དབྱངས ཨ་ར་པ་ཙ ། ཚེ་ལྷ ཚེ དཔག་མེད ཛེ་ཏཱ་རི ། མཐུན་རྐྱེན སྒྲུབ་པ-འི ལྷ རྣམ་སྲས ། མི དང མི་མ་ཡིན གྱི གནོད་པ སྐྱོབ ཅིང དངོས་གྲུབ སྒྲུབ་པ-འི ལྷ ཡེ་ཤེས མགོན་པོ་ཕྱག་དྲུག་པ རྣམས ང-འི ཡང ཡི་དམ ཡིན ཞིང༌  ། ད ཁྱེད ལ སྟེར་བ ཡིན་པ-ས འདི རྣམས ཀྱི བསྙེན་སྒྲུབ དང གཏོར་མ བཅས མ་ཆག་པ-ར གྱིས ཞེས གསུངས ། དེ་ནས བླ་མ-འི བཀས ཀྱང བསྐུལ ཏེ ཡོངས་འཛིན ཞེས་པ ཆུ་བྱི དགུང་ལོ བཅུ་དྲུག་པ-འི ཚེ རྗེ་བླ་མ དབུས་གཙང གི ཕྱོགས སུ འབྱོན་པ-ར བརྩམས ཤིང༌  ། དེ-འི ཚེ ཆོས་རྗེ རིན་པོ་ཆེ-འི ཞལ ནས ། ང-ས ཁྱོད ལ ཆོས ཤིག འཆད་པ ཡིན ། ཅི་འདྲ ཞིག འདོད ཅེས གསུངས་པ ལ ། སེམས ལ ཕན་པ-འི ཞལ་ཏ ཞིག ཐུགས ལ འདོགས འཚལ ཞུས་པ-ས༑ འབྱུང་འགྱུར ལུང་བསྟན བསླབ་བྱ-འི ཚུལ དུ ། དང་པོ ཐོས་བསམ འདི ལ གྱིས༑ དེ-འི རྗེས སུ འདི ལ གྱིས ཞེས སོགས ཀྱི རིམ་པ དང༌  ། དེ་ནས དེ་དག གི དོན ཉམས སུ བཞེས ཚུལ ། དེ-འི རྗེས སུ གདུལ་བྱ རྣམས སྨིན་གྲོལ ལ བཀོད་པ-འི སྒོ ནས བསྟན་པ ལ བྱ་བ རྒྱ་ཆེན་པོ མཛད དགོས ཚུལ རྣམས ཚིགས་བཅད ཀྱི སྒོ ནས འདོམས་པ-ར མཛད ལ ། དེ ཟིན་བྲིས སུ མཛད་པ དུས ཕྱིས དབུས སུ ཕེབས ཙ ན བོར་བ-ས ཚིག་རིས ཕལ་ཆེ་བ བསྙེལ ན-འང༌  ། དོན ཐམས་ཅད ཐུགས ལ མངའ་བ-ས ཕྱིས ཐོས་བསམ སོགས མཛད་པ-འི རིམ་པ ཐམས་ཅད དེ དང མཐུན་པ བྱུང འདུག ཅེས སྲས ཀྱི ཐུ་བོ རྣམས ལ དངོས སུ གསུངས ཤིང༌  ། བསླབ་བྱ-འི ཚིགས་བཅད དེ ཐོ་རེ་བ ཐུགས ལ བཞུགས་པ ནི ། རྗེ-འི རྣམ་ཐར་ཆེན་མོ-ར ། དེ་ཡང སྤྱིར་བཏང གི ཆོས་སྐད ཙམ མ་ཡིན་པ-ར ཤོ་ལོ་ཀ འགའ་ཞིག ཙམ གྱི ནང དུ མདོ་སྔགས ཀྱི ལམ གྱི ལུས ཡོངས སུ རྫོགས་པ ལ ཐོས་བསམ་སྒོམ་གསུམ བྱ་ཚུལ གྱི གནས མཐའ་དག ཡོངས སུ བསྡུས ཏེ འདོམས་པ-ར མཛད་པ དང༌  ། ཇི་ལྟར འདོམས་པ-འི དོན རྣམས རྗེ བདག་ཉིད་ཆེན་པོ-ས ཀྱང ཐོས་ལོ དང གོ་ཡུལ ཙམ དུ མ་ལུས་པ-ར དོན ལྷག དང བཅས་པ ཐུགས ཉམས སུ བསྟར་བ འདི་འདྲ་བ-འི བླ་སློབ ཀྱི རྣམ་ཐར ལ ནི བསམ་བཞིན དད་པ འཕེལ ། བརྟགས ཀྱིན ངེས་ཤེས སྐྱེ་བ-འི གནས དམ་པ-འོ །  ། ཞེས གསུངས སོ །  ། དེ་ལྟར ཆོས་རྗེ་རིན་པོ་ཆེ-ས ཞལ་གདམས བསླབ་བྱ དང༌  ། མཐུན་རྐྱེན གནང་སྦྱིན སོགས ཚད་མེད་པ སྩལ ཅིང༌  ། གཞན་ཡང དེ་དུས རྗེ་བླ་མ དོན་གྲུབ་རིན་ཆེན་པ-ས རྗེ ཉིད ལ ཕེབས་རྫོང གི ཆེད་དུ ཚོགས ཀྱི འཁོར་ལོ བཤམས ། མཁའ་འགྲོ་ཆོས་སྐྱོང ལ གསོལ་བ བཏབ ། མཎྜལ གྱི སྟེང དུ ནས སྦར གང བཏབ སྟེ ཕུལ་བ-ས ནས ལ རིན་པོ་ཆེ འབར་བ ཞིག གི རྣམ་པ དོད་པ-ས བླ་མ ཤིན་ཏུ དགྱེས ཏེ བསྟན་པ-འི བདག་པོ འོང་བ-ར འདུག ཅེས ལུང་བསྟན ། བླ་སློབ ཕན་ཚུན འབྲལ མི་ཕོད་པ ལྟ་བུ-འི ངང ནས སྐྱབས་འཇུག སོགས ནན་ཏན ཞུ་བ-ར མཛད དེ ། བྱི་ལོ དེ་ཉིད ཀྱི ནང དབུས་གཙང གི ཕྱོགས སུ ཕྱག བཏེགས པར སྣང ཞིང༌  ། དེ་དུས བླ་མ-འི སྐུ་དྲུང ནས ཞབས་ཐང གིས ལམ དུ ཞུགས་མ་ཐག རྒྱུན དུ ཞལ་འདོན ལ གོམས་པ-འི སྟོབས ཀྱིས ། འཇམ་དཔལ མཚན་བརྗོད གསུང བཞིན པར བྱོན་པ ལས གློ་བུར དུ བླ་མ དྲན ཏེ སྤྱན་ཆབ ཆར་རྒྱུན ལྟར འབབ བཞིན དུ བླ་མ-འི ཕྱོགས སུ གཟིགས་པ ན ཚིག་མཚམས ། ཕྱིར མི་ལྡོག་པ ཕྱིར མི་འོང༌  །  ། ཞེས་པ དང མཉམ་དུ བྱུང་བ-ས ། སླར ཕ་ཡུལ དུ མི་ལྡོག་པ-འི རྟེན་འབྲེལ དུ མངོན ཞེས དུས ཕྱིས བཀའ སྩལ་བ-ར སྣང༌  ། ཞེས རྗེ-འི རྣམ་ཐར་ཆེན་མོ-ར གསུངས་པ བཞིན བཀོད ། དེ་ཡང ཡོངས སུ གྲགས་པ-འི གསུང་རྒྱུན ལ ། ཆོས་རྗེ དོན་གྲུབ་རིན་ཆེན གྱིས ལམ ཡ་གི ནས ཕ་རྒན ང ལ ལན གསུམ གྱི བར དུ ལྟོས གསུངས་པ རྗེས ཐུགས ཀྱིས བསྙེལ ནས ད་ལྟ-འི བྱང་ཕྱོགས མཆོད་རྟེན གསེར་མགོ-འི གདོང ཟེར་བ འདི-འི ཕག ཏུ ཐལ་བ ན ། ཆོས་རྗེ ཅུང མ་རངས་པ-འི ཚུལ གྱིས ། བུ གཞོན་ནུ གཅེས་པ-ར བསྐྱངས ཀྱང མཐར བུ-ས ཕ་རྒན འདོར རམ གསུངས ནས རྗེ ཐམས་ཅད་མཁྱེན་པ-འི བཞུགས་ཁང གི རྩྭ-འི སྤྱིལ་བུ བྲག་གཡང དུ བསྐྱུར་བ ས ལ མ་ལྷུང་བ-ར འཇའ་གུར གྱིས བར་སྣང དུ ཡུན་རིང བཟུང་བ ཕྱིས སྤྱན དྲངས ཏེ ནང རྟེན བྱས་པ-འི མཆོད་རྟེན བརྩིགས ཤིང ཕྱིས སུ གཙུག་ལག་ཁང བཞེངས་པ ལ ཨ་ར་པ་ཙ-འི ལྷ་ཁང ངམ འཇམ་དབྱངས སྤྲུལ་པ-འི ལྡིང་ཁང ཞེས་པ འདི ཡིན་པ-ར གྲགས ། དེ་ཡང རྗེ བདེ་ཁང་བ-འི དཀར་ཆག ལས ། མཚན་མ དེ-འི རྗེས མཐུན ཕྱི་རོལ གྱི ཉེ་འདབས ནུབ དང བྱང གི སྐོར་ལམ གྱི རྒྱུན གང ཡོད ས-ར ཁ་དོག སྣ ལྔ-འི འཇའ དཀྱིལ སྒོར མོ མུ་ཏིག གི ཕྲེང་བ བསྒྲིགས་པ ལྟར དེང་སང གི བར དུ མཆོག་དམན ཀུན ལ བསྙོན་མེད དུ སྣང་བ ཡིན ། དེ་ཡང མི ཅི་ཙམ ཚོགས ཀྱང རང གིས མཐོང་བ གཞན གྱིས མི མཐོང༌  ། གཞན གྱིས མཐོང་བ རང གིས མི་མཐོང་བ སོགས སོ་སོ-ར སྣང་ཚུལ ཐུན་མོང་མ་ཡིན་པ རེ ཡོད་པ ཡིན ནོ །  ། ཞེས གསུངས ཏེ ། ད་ལྟ-འི དུས སུ ཡང སྤྱིལ་བུ འཕངས་པ-འི གནས དེ-ར འཇའ་གུར ཟླུམ་པོ ཤར་བ དངོས སུ མཐོང མཁན མང༌  ། ཁྱད་པར དུ ངེས་དོན རིགས་པའི་དཔའ་བོ ། ཐམས་ཅད་མཁྱེན་པ རྗེ་བཙུན་འཇིགས་མེད རིགས་པའི་བློ་གྲོས དཔལ་བཟང་པོ ༡༩༨༤ལོ-ར བྱ་ཁྱུང དུ ཆིབས བཏེགས ནས ། ཟླ་བ ཕྱེད དང གཉིས ཀྱི རིང འཁོར་ལོ་གསུམ གྱི མཛད་པ གཅིག ལས གཅིག ཆེ་བ-འི ཚུལ དུ གསལ་བ ཡོངས སུ རྫོགས་པ-འི སྐབས ཉིད ན སྔར གྱི བྲག གཡང གི གནས དེ-ར སྔར བྱུང མ་མྱོང་བ-འི འཇའ་ཚོན ཁ་དོག ལྔ་པ ཟླུམ་པོ དང དེ-འི མཐར འོད དཀར་པོ-ས བསྐོར་བ ངོ་མཚར་བ ཤར་བ-ར གཟིགས་པ-ས ། ཞལ ནས ། འདི འདྲ-འི ཚུལ གོ མྱོང་བ མ་གཏོགས རིག མ་མྱོང༌  ། ད ཐེངས དངོས སུ མཐོང་བ སྐལ་བ བཟང ཞེས ཕྱག ཐལ་མོ སྦྱར ཞིང དགྱེས་དགྱེས གནང༌  ། ནམ་རྒྱུན གནས དེ-ར འཇའ་གུར ཟླུམ་པོ ཤར་བ སྐོར ཕྱག་པ མང་པོ-ས རྒྱུན དུ མཐོང བཞིན འདུག གོ ། ཡབ་རྗེ བླ་མ རིན་པོ་ཆེ བློ་བཟང བཤད་སྒྲུབ རྒྱ་མཚོ དཔལ་བཟང་པོ-ས ། དོན་གཉིས མཐར ཕྱིན སྟོབས་བཅུ རྩལ རྫོགས ཤིང༌  །  ། མཁས་གྲུབ བྱེ་བ-འི གཙུག་ཏོར རྩེར འཕགས ཏེ །  ། སྲིད་ཞི-འི རིན་ཆེན ཟླ་མེད ཙོང་ཁ-འི ཡུལ །  ། འཇམ་དབྱངས བྱིས་པ སྐྱོང་བ-འི ཕ དེ དྲན །  ། ཞེས གསུངས་པ ལྟར ཆོས ཀྱི རྗེ དོན་གྲུབ་རིན་ཆེན་པ-ས རྗེ བདག་ཉིད་ཆེན་པོ འདི ཡོངས་རྫོགས བསྟན་པའི་མངའ་བདག ཏུ འགྱུར་བ ཐུགས ཀྱིས མཁྱེན་པ-ས སྐུ བྱིས་པ-འི དུས ཉིད ནས བདག གི-ར མཛད དེ སྐུ་དྲུང དུ སྐྱེད བསྲིངས་པ དང༌  ། འཇམ་དཔལ་དབྱངས དང དབྱངས་ཅན་མ ལ་སོགས་པ-འི སྒོ ནས ཤེས་རབ འཕེལ་བ-འི ཐབས དུ་མ དང༌  ། རབ་ཏུ་བྱུང་བ དང༌  ། རྡོ་རྗེ་ཐེག་པ-འི སྒོར སྨིན་པ-ར མཛད་པ སོགས ཇི་ལྟར སྨན གྱི ཤིང ལྗོན་པ ཆེན་པོ མངོན་པར་གྲུབ་པ-འི མྱུ་གུ ལྟར ལེགས་པ-ར བསྐྱངས ཤིང༌  ། སླད དབུས་གཙང དུ འབྱོན་པ-འི རྫོང་བདའ དོ་དམ སོགས ཀྱང ཤིན་ཏུ ཆེ་བ-ར མཛད་པ-ས བཀའ་དྲིན ལྷག་པར ཆེ་བ ཡིན ། དུས ཕྱིས ཀྱང བླ་མ-འི མཚན བརྗོད་པ ཙམ ལ-འང ཕྱག ཐལ་མོ སྦྱོར ཞིང སྤྱན་ཆབ བསིལ་བ དང༌  ། མྱ་ངན ལས འདས ནས དུས་མཆོད མ་ཆག་པ-ར མཛད་པ སོགས བཀའ་དྲིན ཆེ་ཤོས ཀྱི བླ་མ-ར འཛིན་པ-ས ། ལེགས་བཤད་གསེར་ཕྲེང གི མཆོད་བརྗོད དུ ཡང༌  ། དོན་ཟབ རྒྱལ་བའི་གསུང གི གྲུ-ར ཞུགས ཏེ །  ། གྲུབ་མཐའ རྒྱ་མཚོ-འི ཕ་རོལ སོན གྱུར ཅིང༌  །  ། རྣམ་གྲོལ རིན་ཆེན་གླིང དུ ལུས་ཅན རྣམས །  ། ཀུན ནས བཀྲི་མཛད ཆོས་རྗེ-འི ཞབས ལ འདུད །  ། ་ཅེས དང༌  ། སྔགས་རིམ་ཆེན་མོ-འི མཛད་བྱང དུ༌  ། ལུང དང མངོན་པ-ར རྟོགས་པ-འི ཡོན་ཏན ཕུལ་དུ་བྱུང་བ མངའ་བ ། དོན གྱི སླད དུ མཚན ནས སྨོས ཏེ ། དོན་གྲུབ་རིན་ཆེན གྱི ཞལ་སྔ ནས ཀྱི སྐུ་དྲིན གྱིས རྡོ་རྗེ་ཐེག་པ-འི སྒོ-ར ཐོག་མ-ར སྨིན་པ-ར མཛད ། ་ཅེས དང༌  ། རྟག་ངུའི་རྟོགས་བརྗོད དུ ། མི་འཕྲོག་པ-འི མཁྱེན་རབ དང ཐུགས་རྗེ ཕུན་སུམ་ཚོགས་པ-འི བདག་ཉིད དོན གྱི སླད དུ མཚན ནས སྨོས ཏེ ཆོས ཀྱི རྗེ དོན་གྲུབ་རིན་ཆེན གྱི ཞབས ཀྱི རྡུལ སྤྱི་བོ-ར ལེན ཅིང༌  ། ཞེས སོགས བསྔགས་བརྗོད ཚད་མེད་པ གནང ངོ༌  །  ། གཞན་ཡང༌  ། ཆོས་རྗེ རིན་པོ་ཆེ ལ ལྐོག ཏུ གྱུར་པ-འི ཆོས ཐམས་ཅད མངོན་སུམ དུ གཟིགས་པ ལ ཆགས་ཐོགས མི་མངའ་བ-འི མངོན་པ-ར རྟོགས་པ-འི ཡོན་ཏན དཔག་ཏུ་མེད་པ ཐུགས་རྒྱུད ལ མངའ་བ ། དཔེར མཚོན ན ། རྗེ བདག་ཉིད་ཆེན་པོ སྐུ་དྲུང ན བཞུགས སྐབས ཤིག ། ཆོས་རྗེ རིན་པོ་ཆེ ནས བོད ཕྱོགས སུ སྣར་ཐང དང བདེ་བ་ཅན དུ ཇ་སྐོལ དང འབུལ་བ མང དུ བསྐུར་བ-ར མཛད ནས སྟོན་དུས ཤིག ལ དེ་རིང ཚེས་གྲངས དང དུས ངེས་པ-ར ཡིད ལ ཟུངས ཤིག ། སྣར་ཐང ན རང་རེ-ས ཇ་སྐོལ དང འབུལ་བ བྱེད ཀྱིན འདུག གསུངས་པ ལྟར ། རྗེ་རིན་པོ་ཆེ-ས ཀྱང དུས་ཚིགས ཐུགས ལ བཞག ནས རྗེས སུ འབུལ་སྐྱེལ་བ རྣམས མར སླེབས དུས བཀའ འདྲི གནང་བ-ར ཇ་སྐོལ བྱས་པ-འི ཉི་མ དེ་ག རང དུ འདུག ཅེས གསུངས་པ དང༌  ། ཡང༌  ། ཡབ ཆོས་སྡིངས སུ ཆོས་རྗེ རིན་པོ་ཆེ-འི བླ་མ རྟོགས་ལྡན་པ སྐུ་གཤེགས ནས བྱང་སེམས་པ-ས ཆོས་རྗེ རིན་པོ་ཆེ-ར གསུང་ཡིག འབུལ་སྐྱེས དང བཅས་པ མདོ་སྨད དུ བསྐུར་བ-འི ལན རྣམས ཡར ལ གནང དུས ། འབུལ་སྐལ བསྐུར་བ སོགས འཕྲོད་པ-འི རྒྱུ་མཚན གསུང་ཤོག དང བཅས་པ ཐམས་ཅད གུ་རུ དཀོན་གཞོན་པ ཟེར་བ ལ གནང སོང་བ-ར ། དྲུང ན འཁོད་པ རྣམས ཀྱིས སྔ་སོར རང་རེ ལ བསྐུར མི བྱང་སེམས་པ ཡིན འདུག་པ-ས དེ ལ གནང་བ འགབ་ཚུལ ཞུས ཀྱང འདི་ག-ས འོང གསུངས་པ བཞིན ། ལན འབུལ་བ རྣམས དབུས སུ སླེབས སྐབས བྱང་སེམས་པ-འང གྲོངས ནས གུ་རུ དཀོན་གཞོན་པ ཡབ ཀྱི གདན་ས-ར བསྐོས ཚར་བ སོགས ངོ་མཚར་བ-འི ལོ་རྒྱུས མང་པོ དང༌  ། ཤར སྐལ་ལྡན་རྒྱ་མཚོ-འི མདོ་སྨད་ཆོས་འབྱུང ལས ཀྱང༌  ། སྤྱན་རས་གཟིགས དང རྡོ་རྗེ་འཇིགས་བྱེད ལ་སོགས་པ-འི ཞལ་གཟིགས ། མངོན་ཤེས ཐོགས་མེད དུ མངའ ཞིང གྲུབ་རྟགས མང དུ བསྟན ། ཅེས གསུངས་པ སོགས དམ་པ འདི-འི གསང་གསུམ གྱི ཡོན་ཏན མཐའ་དག་པ སུ-ས བརྗོད་པ-ར ནུས ། ལྷ དང བཅས་པ-འི འགྲོ་བ ཡོངས ཀྱི མ འདྲིས་པ-འི མཛའ་བཤེས ཆེན་པོ ། དཔལ་ལྡན སྟོབས་བཅུ མངའ་བ མཐའ་དག གི མཛད་པ-འི ཁུར ཐམས་ཅད གཅིག ཏུ བསྣམས་པ-འི ཐུགས་བསྐྱེད དང སྙིང་སྟོབས ཟླ་མེད་པ ། བདེ་བར་གཤེགས་པ-འི མདོ་སྔགས གསུང་རབ ཀྱིས བསྡུས་པ-འི ཇི་ལྟ་བ དང ཇི་སྙེད་པ-འི ཤེས་བྱ མ་ལུས་པ-འི ཚུལ ལ མཁྱེན་རབ ཀྱི སྣང་བ རབ ཏུ རྒྱས་པ ། དམིགས་པ མེད་པ-འི ཐུགས་རྗེ་ཆེན་པོ-ས ལུས་ཅན མཐའ་དག ལ མ བུ ལ བརྩེ་བ ཇི་བཞིན རྟག་པ-ར ཡོངས སུ གཟིགས་པ-འི སྙིང་རྗེ-འི བདག་ཉིད་ཆེན་པོ ། ཁམས་གསུམ འགྲོ་བའི་བླ་མ ཤར་ཙོང་ཁ་པ ཆེན་པོ བློ་བཟང་གྲགས་པ-འི དཔལ ཞེས་བྱ་བ-འི རྩ་བའི་བླ་མ ཟླ་མེད་པ ། ཡོངས་འཛིན རིན་པོ་ཆེ ཆོས ཀྱི རྗེ དོན་གྲུབ་རིན་ཆེན དཔལ་བཟང་པོ མཆོག ཐུགས་དགོངས ཞིང་ཁམས གཞན དུ གཏད དེ ། སྐུ མྱ་ངན ལས འདའ་བ-ར ཉེ་བ ན ལྷ-འི སིལ་སྙན དང མེ་ཏོག ལ་སོགས་པ-ས མཆོད ཅིང ༑འདི ནས བྱང་ཕྱོགས རྔ་སྒྲ སྒྲོགས་པ-འི ཞིང དུ འབྱོན ནོ ཞེས་པ-འི སྒྲ ནམ་མཁའ ལས མངོན་སུམ དུ བྱུང༌  ། དེ་ནས དགུང་ལོ དོན་བདུན བཞེས་པ ། རབ་བྱུང དྲུག་པ-འི ཤིང་གླང་ལོ སྟེ སྤྱི་ལོ ༡༣༨༥ ཧོར་ཟླ དང་པོ-འི ཚེས ཉེར་ལྔ-འི ནམ ལངས ནས ཉིན་མོ-ར བྱེད་པ-འི དཀྱིལ་འཁོར གྱི སྣང་བ-ས འཇིག་རྟེན ཐམས་ཅད ལྷམ་མེར གསལ་བ-ར བྱས་པ-འི མཚམས སུ སྟོང་པ གསུམ རིམ གྱིས ཐིམ་པ-ས ཐམས་ཅད སྟོང་པ འོད་གསལ ཆོས ཀྱི སྐུ དོན་དམ་པ-འི བདེན་པ མངོན་སུམ དུ མཛད དེ ཆོས ཀྱི སྐུ ལ མཉམ་པ-ར བཞག་པ-འི རིང ལ འཇའ་ཚོན ཁ་དོག་སྣ་ལྔ དགོན་པ-འི ཕྱོགས ཀུན ཏུ བཀྲམ་པ བཞིན ཤར་བ དང༌  ། ནམ་མཁ-འི ལམ ཐམས་ཅད འཇའ ཁ་དོག དཀར་པོ ཤ་སྟག གི བླ་བྲེ ལྟར དང༌  ། བ་དན ལྟར འཕྱང་བ དུ་མ ། ལྷ རྣམས ཀྱིས མངོན་པ-ར གཏོར་བ-འི མེ་ཏོག གི ཆ-ར བབས ། ལྷ-འི སིལ་སྙན གྱི སྒྲ བྱུང༌  ། དྲི་བཟང་པོ-འི ངད ཕྱོགས ཀུན ཏུ ཁྱབ་པ མཐུན་སྣང དུ གྲུབ་པ བྱུང ངོ༌  །  ། སྐུ དངོས ཀྱི གདུལ་བྱ-ར མ་གྱུར་པ-འི འགྲོ་བ མཐའ་ཡས་པ ལ ཕན གདགས་པ-འི སླད དུ གཟུགས་སྐུ རགས་པ-འི ཟ་མ་ཏོག རིལ་པོ མ་ཉམས་པ-ར བྱིན གྱིས བརླབས ། སྐུ་གདུང རིན་པོ་ཆེ སྙིང་པོ-ར བཞུགས་པ-འི བྱང་ཆུབ་མཆོད་རྟེན ལ ། ཨ་གྲོ ཆོས་རྗེ ཤེས་རབ་རྒྱལ་མཚན ། རྒྱལ་བ བསོད་ནམས་རྒྱ་མཚོ ། རྒྱལ་མཆོག བདུན་པ བསྐལ་བཟང་རྒྱ་མཚོ ། ཁྲི་ཆེན ངག་དབང་མཆོག་ལྡན ། ཨ་ལགས་བླ་གོ རིན་པོ་ཆེ རྗེ འཇིགས་མེད འཕྲིན་ལས་རྒྱ་མཚོ ། བདག ཅག གི དཔལ་ལྡན བླ་མ་དམ་པ རྗེ་བཙུན བློ་བཟང བཤད་སྒྲུབ་རྒྱ་མཚོ རྣམས ཀྱིས སྔ་ཕྱི-ར སྲི་ཞུ བླ་མེད བསྒྲུབས་པ-འི ཚུལ རྣམས ནི གསེར་གདུང་ཆེན་མོ-འི དཀར་ཆག དང༌  ། རྣམ་ཐར ཆེ་ཆུང༌  ། གདན་རབས རྣམས སུ གསལ་བ ལྟར རོ །  ། དེ་ཡང གདུང་རྟེན རིན་པོ་ཆེ ཡིད་བཞིན དབང གི རྒྱལ་པོ ལས བདུད་རྩི-འི ཟིལ་བ མུ་ཏིག གི ཚོམ་བུ འགྲིལ་བ-འི དཔེ བཞིན སྔོན ནས ད་ལྟ-འི བར དུ ལོ རེ བཞིན འབབ་པ ནི སྐྱེ་བོ མཆོག་དམན ཐུན་མོང གི སྤྱོད་ཡུལ དུ གྱུར ། དེ་ལྟར་ཡང༌  ། དཔལ་ལྡན བླ་མ་དམ་པ རྗེ འཇིགས་མེད རིགས་པའི་བློ་གྲོས དཔལ་བཟང་པོ-ས ། སྤྱིར རྟེན ཁྱད་པར དུ འཕགས་པ ལ ལན་རེ-ར བདུད་རྩི འབབ་པ སྲིད ཀྱང༌  ། ལོ རེ བཞིན ཆག མེད དུ དུས་ཚིགས ངེས་ཅན ལ བདུད་རྩི འབབ་པ-འི རྟེན ནི གངས་ཅན གྱི ལྗོངས སུ འདི གཅིག བུར ཟད དོ ཞེས ཀྱང སྨྲ་བ-ར རིགས སོ །  ། ཞེས སོགས འདི དང འདི ལྟ་བུ-འི མདོ་དབུས རིས སུ མ་ཆད་པ-འི རྩོད་མེད མཁས་པ-འི དབང་པོ རྣམས ནས ལན བརྒྱ-ར བསྔགས་པ-འི ལུང ཚད་མ བགྲང གིས མི་ལངས ། དེ་ཕྱིར ལོ བདུན་བརྒྱ-ར ཉེ་བ-འི རིང ལ བྱ་ཁྱུང གསེར་གདུང་རིལ་བུ ཞེས འཛམ་གླིང ཡོངས ལ ཁྱབ་པ འདི བྱུང་བ ཡིན ནོ །  ། ཆོས་རྗེ རིན་པོ་ཆེ-ས རྡོ་རྗེ་ཕག་མོ ལྷ་ཁང་ཆེན་མོ-ར གྲགས་པ འདི-ས གཙོ་བོ-ས སྐུ་གསུང་ཐུགས་རྟེན མང དུ བཞེངས་པ ལས ། རྡོ་རྗེ་ཕག་མོ-འི ལྷ་ཁང འདི-ར ཡབ་སྲས གཉིས ཀྱིས བྱིན་རླབས དང རབ་གནས དངོས སུ མཛད་པ-ར གྲགས ། བྱིན་རླབས ཀྱི ཚན་ཁ གཞན ལས ཆེ་བ-ས ཕྱོགས སོ་སོ-འི མཇལ་བ-ར འོང་བ-འི རྒྱུ་འགྲུལ རྒྱུན ཆད་པ མེད ། ཞེས འཇམ་མགོན་བླ་མ ཙོང་ཁ་པ་ཆེན་པོ-འི རིགས་ཀྱི་ཅོད་པན ། ཡོངས་འཛིན ཆོས ཀྱི རྗེ དོན་གྲུབ་རིན་ཆེན དཔལ་བཟང་པོ-འི རྣམ་ཐར མདོར་བསྡུས སུ བརྗོད་པ འདི་ནི ། བྱ་ཁྱུང་བ བུད་རྙའི མིང་ཅན གྱིས བྲིས་པ ལགས་སོ །  ། དགེ་ལེགས འཕེལ ། 