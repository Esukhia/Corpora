བསམ་ཚུལ ། ཡོང་ཁུངས ། བོད ཀྱི བང་ཆེན ། བྱང ཨ་རི-འི བོད་ཡིག སློབ་དེབ དང འབྲེལ་བ-འི བསམ་ཚུལ ། དོན་ཚན གསུམ་ཀ ཆ་ཚང ཀློག རོགས ། འདི-ར དོན་ཚན་གསུམ གྱི ཐོག ནས བཤད ན ། རྒྱབ་སྐྱོར དང ཐུགས་རྗེ་ཆེ ཞུ ། སྐྱོན་ཆ ཐེར་འདོན ། དག་ཐེར གྱི བསམ་ཚུལ ། ཤི་གསོན བྱེ་མ ལ་ཁ-ར སླེབས་པ-འི བོད ཀྱི སྐད་ཡིག འདི ཉམས་ཐག ཅིང  ། དབུགས་འགག ལ ཉེ ནས ཡུན་རིང སོང ཡང  ། ༸རྒྱལ་བ ཡབ་སྲས སོགས བླ་ཆེན སྐྱེས་ཆེན ཁག གིས ལམ་སྟོན གནང་བ དང  ། སྒེར སོ་སོ-ས ཤུགས་བརྒྱབ་པ ལྟ་བུ ལས ། གཞུང གིས རྐང་བཙུགས ཏེ འཆར་འགོད གནང་བ དཀོན་པོ ཡིན་པ-ས ། ད་ལམ བཙན་བྱོལ ནང གཞུང་འབྲེལ གྱི ཐོག ནས བོད་ཡིག དང འབྲེལ་བ-འི ལས་འགུལ འདི་འདྲ བརྩམས་པ དེ-ར མཐའ་གཅིག ཏུ རྒྱབ་སྐྱོར དང རྗེས སུ ཡི་རངས ངང ཐུགས་རྗེ་ཆེ ཞུ ། རྒྱུ་མཚན ནི ། ལས་འཆར དེ འདྲ བརྩམ་པ-འི བསམ་བློ འཁོར་བ ། ལས ལ དངོས སུ ཞུགས་པ ། ལས་བྱེད་པ-འི འབད་བརྩོན སོགས གང ལ བསམས ཀྱང  ། ལྟོས་ས ལྟོས་འཇོག གིས བསྔགས་བརྗོད ཞུ་འོས རང རེད ། མ་ཟད ། སྤྱི་པ-འི ལས་དོན གང་ཞིག སྒྲུབ་སྐབས མི་ཐམས་ཅད སེམས མཐུན་པ ཧ་ཅང དཀའ ཞིང  ། མི་མང གི ཁ ལ བདག་པོ དེ་བས དཀའ་བ-ས ། སྤྱི་པ-འི ལས་བྱེད་པ གང་མང ཞིག ཐོག་མ་ཉིད ནས སེམས་ཤུགས ཆག་པ-འི རྒྱུ-ར འགྱུར་ཉེན ཆེ་སྟབས ། ང་རང ཐེ་བ-འི བསམ་ཚུལ བཟང་ངན ཅི རིགས འབྲི་མཁན དག བསམ་བཞིན དུ བྱེད་པ ཡིན་རུང མིན་རུང  ། སྤྱི་དོན གྱི ལས་འགུལ འདི་རིགས ལ བཀག་རྡོ ར མི་འགྱུར་བ-འི རེ་བ ཡོད ། ད་དུང མི་མང གིས བཏོན་པ-འི བསམ་ཚུལ རྣམས ལས་བཟང ཞིང རྒྱུ་མཚན་ལྡན ལ ། ཕུགས སུ བོད ཀྱི སྐད་ཡིག གཉིས་ཀ དང  ། སྤྱོད་མཁན གཞོན་སྐྱེས ཚོ ལ ཕན་བྱེད གང་ཡོད ན-འང  ། འཕྲལ་ཕན ཙམ ལ མི་དམིགས་པ-ར ། སྐྱོན་ཆ ཡོ་སྲང དང  ། ལེགས་ཉེས རྣམ་པ-ར འབྱེད་པ-འི སྙིང་སྟོབས ཆེར་སྐྱེད ཀྱིས ལས་མཚམས མི་འཇོག་པ-ར ། མདུན ནས མདུན དུ བསྐྱོད རོགས ཞུ་བ ཡིན ། ད་དུང བསམ་འཆར འདོན་མཁན རིགས་གཅིག གིས བསམ་བཞིན དུ བྱས་པ ཡིན་མིན མི་ཤེས ཀྱང  ། ནོར་འཁྲུལ ཅུང་ཟད རེ མཐོང་བ དང མི་གཞི ལ སྐྱོན་བརྗོད ཚད ལས བརྒལ་བ དང  ། ད་དུང དེ་བས ཚབས་ཆེ་བ དཔེར་ན ། རྒྱ་མི-འི རྒྱུག་ཁྱི དང  ། བོད མི-འི དགྲ་བོ ། བོད་ཡིག གི གཤེད་མ ཟེར་བ སོགས ཚིག་རྩུབ ཅིང ངར ལ ། དེ་ལས སྡུག ཏུ མེད་པ ཁོ་ན སྤྱོད ཅིང  ། བཟང་ཕྱོགས ཀྱི ལམ་སྟོན ཚིག་གཅིག ཀྱང མེད་པ དེ རིགས ནི ། སྤྱི་ཚོགས ལ ཕན་པ ལས གནོད་ཆེ་བ-འི རིགས སུ མཐོང  ། དེས ན བསམ་པ དཀར ཞིང སྤྱི་དོན ལ དམིགས་པ ཞིག ཡིན ན ། མི་གཞི དག་ཐེར དང  ། བྱ་བ དག་ཐེར ། བརྩམས་ཆོས དག་ཐེར་སོགས ཚང་མ མཉམ དུ བསྲེ མི་རུང་བ-ར ། གང ལ དགག་གཞག བྱེད་པ དེ་ཉིད ལ ལུང་རིགས ཀྱིས བརྒྱན ཏེ གཏན ལ འབེབས གལ་ཆེ ཞེས ཞར་བྱུང དུ ཞུ ། སྐྱོན་ཆ ཐེར་འདོན ། ཀློག་དེབ བམ སློབ་དེབ དེ-འི མགོ ནས རིམ་བཞིན སྐྱོན་ཆ གང་ཡོད རགས་ཙམ གླེང ནས དག་ཐེར བྱ ། བྱ་ཚིག རྗེས་མཐུན་པ-འི དཔེར་བརྗོད དེ་ཚོ འགྲིག་ས་རེད སྙམ ། འོན་ཀྱང ད་དུང དེ-འི ནང སྤྱིར་བཏང དམིགས་བསལ སྐོར ཅུང་ཟད གསལ་པོ བཟོ་དགོས་པ-ར འདུག  ། མིང དཔེ་རིས་ཅན དེ་ཚོ ཕལ་ཆེ་བ ལེགས་པོ འདུག སྤྱིར བོད་པ སྤྱི ལ མིང ཡོངས སུ གྲགས ཟིན་པ དཔེར་ན ། སྦག་སྦག  ། པདྨ ། པད་ཚལ ཟེར་བ ལྟ་བུ རྣམས ལ ནི ། སླར་ཡང མིང་གསར བརྗོད མི་བདེ་བ དེ རིགས མ་བཟོ ན ལེགས ། རྒྱུ་མཚན ནི ། གཅིག ནས བོད་མི ཀུན ལ ཡོངས སུ གྲགས ཟིན་པ ། གཉིས ནས འབྱུང་ཁུངས གང་ཡིན རུང  ། དུས ཀྱི འཕེལ་རིམ ནང བོད་མིང དུ གྱུར ཟིན་པ ། གསུམ ནས གོམས་པ-འི དབང གིས སྤྱོད་བདེ་བ སོགས ཁྱད་ཆོས མང་པོ དང ལྡན་པ-ས རེད ། བྱ་ཚིག རེའུ་མིག ནང བྱ་བ-འི ཚིག་སྡེབ བཀོད འདུག་པ ལས ནོར་པ གསུམ་བཞི ཞིག འདུག  ། བྱ་ཚིག སོ་སོ-འི དཔེར་བརྗོད འགོད་སྐབས ། དཔེར་བརྗོད དེ་དག ལ བལྟས ན ། ད་ལྟ་བ དང མ་འོངས་པ གཉིས ལ བྱེད་སྒྲ གཏན ནས མི་འཐོབ་པ-ར བྱས འདུག ཅིང  ། འདས་ཚིག ཐམས་ཅད ལ བྱེད་སྒྲ ཐོབ་པ-ས ཁྱབ་མཐའ བཅད འདུག སྙམ་པ བྱུང  ། དེ་ནི ནོར་འཁྲུལ ཚབས་ཆེན ཞིག རེད ། དགུ་རྩིས སྐོར དེ-འང བརྗོད་བདེ ཞིང བློ ལ འཇགས བདེ་བ ཞིག གཏན ནས བྱུང མི་འདུག  ། སྦལ་པ དང རུས་སྦལ གྱི སྒྲུང གོང་འོག གཉིས ལ ། བྱ་ཚིག འགའ་རེ ལ བྱེད་སྒྲ མི་འཐོབ ཀྱང བྲིས འདུག ལ ། དགག་སྒྲ འི སྐུལ་ཚིག སྤྱོད་སྟངས ནོར་འདུག ད་དུང སྒྲུང འོག་མ-ར བསྐྱར་ལྡབ རིང་པོ ཞིག དང དག་ནོར འགའ་ཤས འདུག སྟེ དེ ནི དེ་ཙམ ཚབས མི་ཆེ ། 7) ཁྲུང་ཁྲུང གི སྒྲུང ལ ། ཁྲུང་ཁྲུང གི བུ་སྤུན གསུམ ཞེས་པ-འི མིང དེ-འང ནོར་འདུག  ། ད་དུང ཟས་པ བཟས་པ ལྟ་བུ དོན་གཅིག ལ འདས་ཚིག གང་བྱུང སྤྱད འདུག སྦས ཡོད སེམས ལ བཞག ཟེར་བ ལྟ་བུ ཧ་ཅང མི་བདེ་བ ཡང འདུག ད་རུང  ། སྤུན་རྒན་པ དེ-ས གནམ ལ མིག་བལྟས ། ལྟ་བུ ཡང འདུག སྟེ ། རགས་ཙམ བྱས ན དེ་འདྲ རེད ། 3༽ དག་ཐེར གྱི བསམ་ཚུལ ། གོང དུ སྐྱོན་ཆ བཏོན་པ དེ་དག ལ དག་ཐེར བྱ དགོས་ངེས སུ མཐོང ནས དག་ཐེར གྱི བསམ་ཚུལ འགའ བརྗོད རྒྱུ ཡིན ། དེ-འང འཛམ་གླིང ཤར་ཕྱོགས སུ འཕགས་བོད་གཉིས ལ ནི ། གནའ་སྔ་མོ ནས བཀའ་བསྟན གྱིས བསྡུས་པ-འི བརྗོད་གཞི ལ་སོགས་པ རིག་གནས གང ལ-འང མཁས་པ ཕན་ཚུན བར དགག་གཞག་སྤོང་གསུམ གྱི ལམ ནས དག་ཐེར བྱེད་སྲོལ ཡོད་པ-ས ། གསར་པ གང་ཡང མིན མོད ། ནུབ་ཕྱོགས སུ ཞེས་པ དཔྱད་བརྗོད དང  ། སྐྱོན་བརྗོད ཅེས་པ-འི རྩོམ་རིག བྱེ་བྲག་པ ཞིག རིམ གྱིས རིག་གསར བསྐྱར་དར སྐབས སོགས ནས དར ཏེ ། དེ-ས རྩོམ་རིག སོགས ཡར་རྒྱས གོང་འཕེལ འགྲོ་བ ལ སྐུལ་འདེད མཆོག ཏུ གྱུར་པ-ར གྲགས ། དེ ནི དོན དུ ང་ཚོ ལ སྔར ནས གྲགས་པ-འི དག་ཐེར ཟེར་བ འདི ཡིན་མོད ། ང་ཚོ-ས སྤྱོད་ས མ་འདྲ་བ དང  ། སྤྱོད་སྟངས མ་འདྲ་བ-འི དབང གིས འབྲས་བུ མ་འདྲ་བ བྱུང་བ རེད ། དག་ཐེར དངོས་གཞི གོང གི ཨང་རིམ དང མཐུན་པ-ར འགོད ན ། བྱ་ཚིག རྗེས་མཐུན་པ ། ཡིན མིན ། རེད མ་རེད ། འདུག མི་འདུག ཅེས་པ སོགས སྤྱོད་དུས གང་ཟག དང་པོ གཉིས་པ གསུམ་པ སོ་སོ-ར ཅུང་ཟད མི་འདྲ་བ ཡོད ། དཔེར་ན ང མི ཡིན ། ཟེར་བ ལས ། ང མི རེད ། མི ཟེར་བ-ས ། རེད ཟེར་བ འདི གང་ཟག དང་པོ ལ སྤྱིར་བཏང མི་སྤྱོད ཀྱང  ། དམིགས་བསལ སྐབས་འག-ར སྤྱོད་པ དཔེར་ན ། ང མི རེད གདའ ། ལྟ་བུ ལ་སོགས་པ ཁྱད་པར ཅུང་ཟད ཡོད ། དེའི་སྐོར ཐད དེ-ར བཤད་པ དེ་རང ཡིན ། དེ-འང སྔར གྲགས ཟིན་པ-འི བོད་མིང རྣམས ནི འབྱུང་ཁུངས གང་ཡིན རུང བསྒྱུར་མི་རུང་བ-ར རང་སོར འཇོག་འོས ། མ་ཟད ། སྐད་རིགས གཞན གྱི མིང་ཚིག གི དོད བཟོ་སྐབས ། སྔོག་འདོགས་སྒྱུར་གསུམ གྱི ཐབས་ལམ སྤྱོད དགོས ཤིང  ། དེ-འང དང་པོ-ར ཡིག་རྙིང ནང སྔོག་རྒྱུ དེ གལ ཆེ་ཤོས ཡིན ། དེ་ནས གསར དུ འདོགས་པ-འམ ། དེ་ནས སྒྱུར་བ གང་རུང་བྱ ། གསར དུ བཟོ རྒྱུ-འི མིང ཡང ཚེག་ཁྱིམ གང་ཉུང དང བརྗོད གང་བདེ ། གོ་རྒྱུ གང་ཆེ རེ བྱ་ན སྤུས་ཀ ཆེ ། བྱ་ཚིག གང ནོར་བ སོགས ངོས་འཛིན སྟབས་བདེ ན-འང  ། མི་མཐུན་ས ནི མཁས་པ སོ་སོ-ས བཞེད་ཚུལ ལ ཐུག་འོང  ། དེས ན བོད་སྤྱི ལ ཁྱབ་བརྡལ ཆེ ཞིང  ། སྒྲིག་མཁན མཁས་པ ཆོལ་གསུམ ཆོས་བརྒྱུད གང་མང ནས འཛོམས་པ ། བསྒྲིགས་པ-འི མིང་ཚིག ལ བརྡ་སྤྲོད རིག་པ འི འགྲོས ཀྱིས བཅིངས་པ སོགས ཁྱད་ཆོས དུ་མ-ས མངོན་པ-ར འཕགས་པ བོད་རྒྱ ཚིག་མཛོད ཆེན་མོ ལྟ་བུ གཞིར་བཟུང ན ། དགེ་མཚན བླ་མེད དུ ཆེ་བ-ར མཐོང  ། བྱ་ཚིག གང་ཞིག གི བྱེད་པ་པོ ལ བྱེད་སྒྲ ཐོབ་མིན དེ དུས་གསུམ གང་ཡིན ལ ལྟོས ནས ཐག བཅད་པ ནི ། བརྡ་སྤྲོད་རིག་པ-འི འགྲོས ཀྱིས དཔྱད ན ། ཧ་ཅང ནོར་པ རེད ། དེས ན འདི-འི གནད་འགག དངོས ནི ། བྱེད་འབྲེལ དང བྱ་བྱེད ཐ་དད་པ གཉིས ལ མུ་བཞི ། བྱེད་མེད དང བྱ་བྱེད ཐ མི་དད་པ གཉིས ལ མུ་བཞི་རེ ཡོད་པ ཤེས ན ། བདེ་བླག ཏུ རྟོགས ནུས ཏེ ། བྱ་བྱེད ཐ མི་དད་པ ཡིན ཕྱིན་ཆད ། དུས་གསུམ དང གང་ཟག གསུམ་པོ གང་ཡིན རུང ཁྱད་པར མེད་པ-ར ། བྱེད་སྒྲ མི་ཐོབ་པ དཔེར་ན ། ང འགྲོ ། ང སོང  ། ཁྱོད འགྲོ ། ཁྱོད ཕྱིན ། བཀྲ་ཤིས འགྲོ ། བཀྲ་ཤིས ཕྱིན ལྟ་བུ ། ཐ་དད་པ ལ ཐོབ་པ དཔེར་ན ། ང-ས བཤད ། ང-ས ཟ ། ཁྱོད ཀྱིས བཤད ། ཁྱོད ཀྱིས ཉན་རྒྱུ རེད ། བཀྲ་ཤིས ཀྱིས བཤད ། བཀྲ་ཤིས ཀྱིས གསུང རྒྱུ རེད ། བཀྲ་ཤིས ཀྱིས བྲིས སོང  ། ལྟ་བུ རེད ། དགུ་རྩིས ཀྱི སྡོམ་ཚིག ལྟ་བུ ཞིག གྷོ་པལ་པུར སློབ་གྲྭ-འི ནང སློབ བཞིན འདུག་པ དེ ཧ་ཅང སྙན་པོ དང སྟབས བདེ་པོ ཡག་པོ-ར མཐོང  ། དཔེར་ན ། གཉིས་གསུམ གསུམ་གཉིས དྲུག ཡིན ལ ། །གཉིས་བཞི བཞི་གཉིས བརྒྱད ཡིན ནོ ། །ཟེར་བ སོགས དེ རིགས ཁ་བསླབ བྱེད ན ། ཕྲུ་གུ ཆུང་ཆུང ཚོ-འི བློ ལ ལམ་སང འཇགས འགྲོ་ངེས རེད ། བྱེད་སྒྲ-འི སྐོར བཤད་ཟིན ལ ། དགག་སྒྲ འི སྐུལ་ཚིག ནི ། གཙོ ཆེ-ར ད་ལྟ་བ-འི བྱ་ཚིག གི སྔོན དུ དགག་སྒྲ མ་ཡིག སྦྱར དགོས ཤིང  ། སྐབས་འག-ར མ་འོངས་པ ལ-འང སྦྱར་བ ཡོད་མོད ། འདས་ཚིག དང སྐུལ་ཚིག གཉིས ལ ་མ་ཡིག སྦྱར ནས དགག་སྒྲ འི སྐུལ་ཚིག བྱེད་སྲོལ མེད་པ དེ མཁྱེན དགོས ། ཁྲུང་ཁྲུང བུ་སྤུན གསུམ ཟེར ན འགྲིག་པ ལས དེ ལ འབྲེལ་སྒྲ དགོས་དོན མེད ཅིང  ། ཡོད ན མི་བདེ་བ ཞིག འདུག །རྒྱུ་མཚན ནི ། མི་གསུམ ། མི-འི གསུམ ། བུམ་པ་གསུམ ། བུམ་པ-འི གསུམ ཟེར་བ སོགས ལ གཟིགས དང མཁྱེན ངེས རེད ། ཡང  ། དོན་དག་གཅིག གི འདས་ཚིག ལ གཟུགས མི་འདྲ་བ གང་བྱུང བྲིས ན ། ཕྲུ་གུ ཚོ མགོ་རྨོངས ཤིང  ། ཞེན་པ ལོག་པ ། ཡིད་བརྟན་མེད་པ སོགས འགྱུར་བ ལས ། དགེ་མཚན ཅང མེད ། ད་དུང སྔར་སྲོལ ལ བསམས ན དེ་བས མི་བདེ ། ཡང  ། ཁྲུང་ཁྲུང གི བུ་སྤུན་རྒན་པ དེ-ས གནམ ལ མིག་བལྟས ། ཞེས བྲིས འདུག་པ དེ-འང བདེ་པོ ཞིག མ་རེད ། རྒྱུ་མཚན ནི ། དེ-ས གནམ ལ མིག་བལྟས ། དེ-ས མིག གིས གནམ ལ བལྟས ། ཟེར་བ གཉིས བསྡུར ན ཤེས ། ད་དུང  ། མིག གིས གཟུགས ལ བལྟས ། མིག་ཤེས ཀྱིས གཟུགས ལ བལྟས ། ཞེས་པ ཡིག་སྐད གཉིས་ཀ-འི ནང སྤྱོད བཞིན་པ དེ-ས ཀྱང དཔང་པོ བྱེད་ཐུབ ། མདོར་ན ། ཕྲུ་གུ ཚོ ལ དམིགས་པ ཡིན་པ-ར ང-ས ཀྱང ཤེས མོད ། གནད་འགག ནི ། ཕྲུ་གུ ཚོ ར ནོར་པ ཞིག སློབ ན ཤེས བདེ་བ དང  ། ཡང་དག་པ ཞིག སློབ ན ཤེས མི་བདེ་བ-འི ཁྱད ཡོད་རྒྱུ མ་རེད སྙམ ། གལ་ཏེ ཡོད ན ། དང་པོ ནོར་པ བསླབས ། དེ་ནས ཡང་དག་པ-ར ཁྲིད་པ-འམ ། ཡང ན མི་ཚེ་གང ལ ནོར་པ རྒྱུན་འབྱམས ལ གཞག དགོས་པ གང་རུང ལས མ་འདས སོ །  ། འདི་ནི སྤྱི ལ ཕན་རེ དང  ། མི་རེ ལ འགན་རེ ཡོད་པ ལྟར རང འགན་ཁུར ནས བྲིས་པ-འི ཁུལ ཡིན་པ ལས ། ལས ཀྱི སྣེ ལ གཏོགས་པ ཚོ དམའ་དབབ འདོད ནས བྲིས་པ མིན་པ དེ མཁྱེན་པ-ར མཛོད ། སེ་ར་བྱེས མཁར་སྒང བསོད་ནམས་དབང་ལྡན གྱིས 2016 7 31 ཉིན དུས་ཚོད དམིགས་བསལ སྤྱད ནས བགྱིས་པ-འོ །  ། །།