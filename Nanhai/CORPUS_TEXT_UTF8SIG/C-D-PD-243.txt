༤༦ གྲྭ་བ གཉིས ཇོ མཇལ དུ ཕྱིན་པ ། གནའ་སྔ་མོ ཞིག ལ ། གྲྭ་བ གཉིས ལྷ་སའི་ཇོ་བོ ར མཇལ དུ འགྲོ་བ ར གྲོས འཆམས ནས ། ལམ ལ ཆས སྐབས གྲྭ་བ གཉིས ཀྱིས ལྷམ གསར་བ རེ བཟུང ཞིང རྙིང་བ རེ གོན ནས ལམ ལ ཆས ། ལྷ་ས ར མ་ཐོན་པ འི ལམ བར ནས གྲྭ་བ གཅིག སྐུ སྙུངས ཏེ གཤེགས ། དེ་ནས གྲྭ་བ གཅིག་པུ དེ ཉིན་ཞག ལ དབྱེ་བ མེད་པ ར ལྷ་ས འི ཕྱོགས སུ བསྐྱོད ། ཉིན འགའ འགོར རྗེས ཤི སོང་བ འི གྲྭ་བ དེ ཕྱིར གསོན ནས ཁོ་བོ འི དེ་སྔོན གྱི དབུས་གྲོགས དེ འི རྗེས ཆོད་པ་ན ། ཕྱིར གསོན་པ འི གྲྭ་བ དེ ས ཁོ འི དབུས་གྲོགས ལ ཁྱེད ཀྱི ལྷམ ཆ་གཅིག ང ལ གཡོར རོགས ཞེས བཤད་པ ས ། གྲྭ་བ གཞན དེ ས འུ་གཉིས ལམ ལ ཆས སྐབས ལྷམ གསར་བ་རེ བཟུང ཞིང ལྷམ རྙིང་བ་རེ གོན ཡོད ལ ། ཁྱོད དེ་སྔོན ཤི སོང་བ མིན ནམ ཞེས དྲིས ། གྲྭ་བ དེ ས ང མ་ཤི ཟེར ། ཡང གྲྭ་བ དེ འི ཁྱེད ཀྱི ལྷམ ཅི བྱས སོང ཞེས དྲིས་བ ས ། ང འི ལྷམ ཆད སོང ཟེར ། ཡང གྲྭ་བ དེ ང འི ལྷམ རྙིང་བ འང མ་ཆད་པ ར ཡོད་ན ། ཁྱེད ཀྱིས ལྷམ གསར་རྙིང གཉིས་ཀ ཇི་ལྟར བཅད ཅེས དྲིས་བ ས ། གྲྭ་བ དེ འི འུ་གཉིས་ཀ མི་འདྲ སྟེ ང ནི གླིང་བཞི ཁམས་གསུམ ལ འགྲོ་བཞིན ཡོད ཅེས ལན བཏབ་པ་ན ། གྲྭ་བ གཞན དེ འི སེམས སུ རང གི དབུས་གྲོགས ནི མི མིན ཁོ་ཐག རེད བསམ ཡང  ། གཉིས་ཀ མཉམ དུ ལམ ལ ཆས ཏེ དབུས ཕྱོགས སུ སོང་བ རེད ། ལམ་སྐེད ཅིག ནས ཕྱིར གསོན ཡོང་བ འི གྲྭ་བ དེ ས ད་ཐེངས ང ས ལྷ་སའི་ཇོ་བོ ར མཆོད་མེ ཞིག འཇོག དགོས ཀྱང  ། དེ འི ཚུལ གཞན ལ བཤད ཚེ ང ས ཁྱོད ཟ་རྒྱུ ཡིན ཞེས ཁོ ལ འཇིགས སྐུལ ། དེ་ནས གྲྭ་བ དེ འི བསམ་པ ར ། འདི ས ལྷ་སའི་ཇོ་བོ མཆོད་མེ ཞིག འཇོག རྒྱུ ཡིན ཟེར་བ ས ལྷ་སའི་ཇོ་བོ གནོད་པ བྱ རྒྱུ ཡིན་པ ཁོ་ཐག ཡིན་པ ས ། སྐད་ཆ འདི ལྷ་སའི་ཇོ་བོ ར མ་བཤད་ན ང ས ལྷ་སའི་ཇོ་བོ མཇལ ཀྱང དོན་ཆུང རེད ། ང ས བྱ་བ འདི ཇི་ལྟར གཞན ལ བཤད ཅེས བསམ་བཞིན སེམས་ཁུར བྱས ། དེ་ནས ཁོ་གཉིས ལྷ་ས ར ཐོན་པ དང ཇོ་བོ མཇལ་བ འི སྐབས སུ གྲྭ་བ དེ ས བློ་སེམས་རྩེ་གཅིག ཏུ དད་པ བྱེད་བཞིན ཇོ་བོ རིན་པོ་ཆེ ར ཐུགས་རྗེ་ཅན ཞེས ། དེ་སྔོན རང གི དབུས་གྲོགས ཤི རྗེས ཕྱིར གསོན ནས རྗེས ཆོད་ཚུལ དང  ། དེ ས ཇོ་བོ མེ ར སྒྲོན གྲབས ཡོད་པ འི གནས་ཚུལ རྟོགས་ཚུལ ། དོན དེ ཇོ་བོ ར མ་ཞུས ཚེ རང ལྷ་སའི་ཇོ་བོ མཇལ ཀྱང དོན་སྙིང མེད་པ ར བསམ་ཚུལ སོགས ཇི་བཞིན ཞུས ཏེ ཇོ་བོ རིན་པོ་ཆེ་ལ མཇལ ། ཇོ་བོ ས ཁོ ར དགུ་མདུད ཞིག དང གདུག་སྤོས ཞིག བཅས གནང སྟེ ། ཁྱེད ལ ལམ བར ནས གེགས དང བར་ཆད ཅི་ཡང མི་འབྱུང ཞེས གསུངས་པ རེད ། དེ་ནས གྲྭ་བ དེ་ཡང སེམས་ཁུར ཆེན་པོ དང བཅས ཕྱིར ཕ་ཡུལ ལ ལོག་པ འི ལམ ལ ཆས ། ལམ བར ནས གོ་ཐོས སུ དབུས་ལམ གྱི ས ག་གེ་མོ ཞིག གི ལུང་བ ཞིག་ན འདྲེ ཞིག འདུག ཟེར གྱི ཡོད་པ ས ། གྲྭ་བ འི བསམ་པ ར འདྲེ དེ་ནི རང གི དབུས་གྲོགས ཡིན ངེས ཞེས བསམ ནས ། ལམ དུ བགྲོད མ་ཐུབ་པ ར ལམ་སྐེད་ན བྲག་ཁུང ཞིག ཡོད་པ དེ་ནས ཉིན འག ར བསྡད ། ཉིན་ཞིག རྒྱལ་པོ ཞིག གིས དམག བརྒྱ ཁྲིད ནས གྲྭ་བ ཡོད་ས འི ས་ཆ དེ ར ཡོང སྟེ ། རྒྱལ་པོ ས ། གྲྭ་བ་ལགས ། ས འདི་ན འདྲེ ཞིག འདུག ཟེར་བ གང་ན ཡོད ཅེས དྲིས་པ ས ། གྲྭ་བ འི མདུན་ཕྱོགས བསྟན ནས ལུང་བ ཞིག ཡོད་པ གན ན འདུག ཟེར ། དེ་ནས རྒྱལ་པོ ས ཁྱེད ང ལ ལམ ཞིག ཁྲིད ན ཆོག གམ ཞེས བཤད་པ ས ། གྲྭ་བ ས ང ས ཁྱེད ལ འདྲེ ཡོད་ས འི ས་གནས བསྟན ཆོག ལ ། འདྲེ ཡོད་ས འི ས ར ང འགྲོ མི་ཐུབ ང ཧ་ཅང སྐྲག ཅེས བཤད ། དེ་ནས རྒྱལ་པོ ས དམག བརྒྱ འི སྣེ ཁྲིད ནས འདྲེ་རྒན ཡོད་ས འི ལུང་བ རུ སོང  ། གྲྭ་བ དེ་ཕྱིར རང་ཉིད སྡོད་ས འི བྲག་ཁུང དུ ཡོང ནས རྒྱལ་པོ དང རྒྱལ་པོ འགྲོ་ས འི ལུང་བ འི ཕྱོགས ལ བལྟས ནས བསྡད ། སྐབས དེ ར འདྲེ་རྒན འབྲོང འཚོལ དུ སོང ནས ཕྱིར ལོག་པ འི དུས ཡིན་པ ས ། འདྲེ་རྒན གྱིས འབྲོང་མ གཅིག དང འབྲོང་ཕྲུག གསུམ འདེད བཞིན ། འབྲོང ཤ ཁོག་སྟོད ཅིག ཁུར ཞིང  ། འབྲོང་ཀོ ཞིག མཉེད་ཞོར དུ ཚུར ཡོང གིན འདུག དེ་ནས འདྲེ་རྒན གྱིས རྒྱལ་བོ འཁོར དང བཅས་བ ལ ལག་པ འི མཛུབ་མོ གཅིག གིས རྒོལ་བ ས ། རྒྱལ་བོ མ་གཏོགས ཚང་མ བསད ། རྒྱལ་བོ དེ དེ་ལྟར གསོད མ་ནུས་པ ར སྐེ ལ གྲི ས བསྣུན ནས བསད ། སྐབས དེ ར གྲྭ་བ འི བསམ་པ ར ལྷ་ས འི ཇོ་བོ ས ང ལ མདུད་པ ཞིག དང བདུག་སྤོས ཤིག གནང་བ ས རང གི སྲོག ལ གནོད་པ མེད འདོད་ན འང འགྲོ མ་ནུས་པ ར སྔར་བཞིན བྲག་ཁུང དུ བསྡད ། ཡང ཉིན་ཞིག རྒྱལ་བོ ཞིག གིས ཕོ་རྒོད སྟག འདྲ་བ བརྒྱད ཀྱི སྣེ ཁྲིད ནས གྲྭ་བ ཡོད་ས ར འོང  ། གྲྭ་བ་ལགས ། འདྲེ་རྒན ཞིག ཡོད་པ མཐོང ངམ ། ཁྱེད ཀྱི ང ལ འདྲེ་རྒན ཡོད་ས འི གནས བསྟན་ན ཅི་འདྲ རེད ཅེས བཤད ། གྲྭ་བ ས འདྲེ་རྒན ལུང་བ འི ཕུགས སུ ཡོད་པ དང ཁོ འགྲོ མི་ཐུབ་ཚུལ བཤད ། རྒྱལ་པོ ས ཁྱོད འགྲོ མི་དགོས འདྲེ་རྒན ཡོད་ས འི ས་ཆ ང ལ བསྟན་ན ཆོག ཅེས བཤད ། དེ་ནས གྲྭ་བ ས མདུན་ཕྱོགས་ན ལུང་བ གཉིས ཡོད་པ དེ བསྟན ནས གཡོན་ཕྱོགས ཀྱི ལུང་བ་ན འདུག ཟེར ། དེ་ནས གྲྭ་བ ཕྱིར བྲག་ཁུང དུ ཡོང ནས རྒྱལ་བོ དང འདྲེ་རྒན ཡོད་ས འི ལུང་བ ར བལྟས ནས བསྡད ། ཡང འདྲེ་རྒན གྱི རྒྱལ་པོ དང ཕོ་རྒོད སྟག འདྲ་བ དེ་དག རེ་རེ འི སྐེད ལ གྲི ས བསྣུན ནས བསད ། རོ ཡང ལུང་བ འི མདོ རུ རེ་རེ བཞིན གཡུག སྐབས་དེ ར གྲྭ་བ འི སེམས སུ འདི མི ཞིག གི འདུལ དཀའ ཞེས རང ལ ཁེར་ལབ རྒྱག བཞིན སེམས་ཁུར དང བཅས བསྡད ། དེ འི ཕྱི་ཉིན ། གྲྭ་བ དགུང་ལོ ཧ་ཅང རྒན་པ ཞིག གིས ཆོས་གོས རྒྱབ ཏུ ཁུར ཞིང ཌ་མ་རུ ཞིག ལག ཏུ བཟུང ནས ས་ཆ དེ ར ཡོང  ། གྲྭ་བ་ལགས ། འདྲེ་རྒན ཞིག ཡོད ཟེར་པ གང དུ འདུག ཅེས དྲིས ། དེ་ནས གྲྭ་བ ས ང་རང འདྲེ་རྒན ཡོད་ས འི ས་ཆ འགྲོ མི་ཐུབ ཀྱང ང ས ཁྱེད ལ ལམ བསྟན ཆོག ཅེས བཤད ། གྲྭ་བ རྒན་པ དེ ཡིན་པ ལྷ་སའི་ཇོ་བོ འི སྤྲུལ་བ ཡིན ། གྲྭ་བ ས གྲྭ་བ རྒན་པ དེ ལ འདྲེ་རྒན ཡོད་ས འི ས་ཕྱོགས བསྟན རྗེས ཕྱིར རང་ཉིད དེ་སྔོན སྡོད་ས འི བྲག་ཁུང དུ ལོག ནས གྲྭ་བ དེ དང འདྲེ་རྒན ཡོད་ས འི ཕྱོགས ལ བལྟས ནས བསྡད ། ཡང འདྲེ་རྒན གྱིས འབྲོང་མ གཅིག དང འབྲོང་ཕྲུག གསུམ དེད ནས འབྲོང་ཤ བཞི་ལིང གཅིག རྒྱབ ལ ཁུར ཞིང  ། འབྲོང་ཀོ ཞིག མཉེད་ཞོར དུ ཚུར ཡོང གི འདུག སྐབས དེ ར གྲྭ་བ རྒན་པ དེ འདྲེ་རྒན འདུག་ས འི བྲག་ཁུང དུ སྐྱིལ་ཀྲུང དུ བསྡད དེ ཆོས ཤིག གསུངས ནས བསྡད འདུག་པ ས ། འདྲེ་རྒན གྱིས ཅི་ཞིག བྱེད རྒྱུ མ་ཤེས་པ ར འབྲོང་ཤ ཁུར ཞིང འབྲོང་ཀོ མཉེད ནས བསྡད་པ ལ ། སྐད་ཅིག ཉིད དུ འདྲེ་རྒན ཇེ་ཆུང ཇེ་ཆུང དུ སོང  ། དེ་ནས ཅུང་ཙམ འགོར རྗེས འདྲེ་རྒན མེད་པ ར གྱུར་བ ས ། གྲྭ་བ འི བསམ་པ ར ད་ཐེངས འདྲེ་རྒན འདུལ ཐུབ སོང་བ ཁོ་ཐག རེད ། འདི་ནི ལྷ་སའི་ཇོ་བོ ཡིན་པ ར ཐེ་ཚོམ ཟ མི་དགོས ཞེས རང གིས ཁེར་ལབ རྒྱག་ཞོར དུ དཀོན་མཆོག་གསུམ ལ གསོལ་བ སྙིང ནས བཏབ་པ་ན ། གྲྭ་བ རྒན་པ དེ ཕྱིར གྲྭ་བ འི མདུན དུ ཡོང ནས ཁྱོད ད་ནས་བཟུང སྐྲག མི་དགོས ། ང ས འདི འི རྣམ་ཤེས ཀྱང བདེ་འགྲོ ར བསྐྱལ་ཡོད ། ཁྱོད ཁྱིམ དུ ལོག་དུས འདི འི རྣམ་ཤེས ཁྱེད་ཚང གི ཉེ་འཁོར ཞིག ཏུ སྐྱེས ངེས ཡིན ། ཁྱོད ཁྱིམ དུ འབྱོར་བ འི ཉིན དེ བྱིས་པ སྐྱེས་བ འི ཉིན དང འཁེལ འདུག ཁྱོད ལམ ནས ཅི ལ ཡང སྐྲག མི་དགོས ། ང ནི ཇོ་བོ རིན་པོ་ཆེ ཡིན ཞེས གསུངས ། གྲྭ་བ དེ དབུས ནས ཕྱིར རང་ཁྱིམ དུ སླེབས་དུས དངོས ནས ཇོ་བོ རིན་པོ་ཆེ ས གསུངས་བ་བཞིན རྣམ་ཤེས དེ གྲྭ་བ་ཚང གི ཤ་ཉེ ཞིག གི ཁྱིམ དུ སྐྱེས འདུག་པ རེད ། 