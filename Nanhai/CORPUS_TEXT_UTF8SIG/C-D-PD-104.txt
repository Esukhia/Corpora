གཟེ་མོ་ཧན་ཧྲེ ། གནའ་བོ འི དུས སུ ཞིང་ར འི བདག་པོ ཞིག ཡོད་པ དེ ལ མི་ཚེ གཉིས ཙམ བེད་སྤྱོད བྱས རུང མི རྫོགས་པ འི དངུལ ཧ་ཅང མང་པོ ཡོད་པ རེད ། ཁོ ལ ཟས གོས སྡོད གསུམ ཐད སེམས་ཁྲལ མེད་སྟབས ། ཚང་མ ས ལྟོས དང  ། ཞིང་ར འི བདག་པོ འདི་ནི ཅི་འདྲ འི བདེ་སྐྱིད དང ལྡན་པ ཞིག རེད ཨང  ། ཁོ ལ དངུལ མང་པོ དེ་འདྲ ཡོད་པ ས ། ཉིན་གང སྐྱིད་བྱང ངང སོ་སོ འི གཞིས་ཀ འི ནང དུ སྐོར་བ ཐེངས་གཉིས བསྐོར་ན འགྲིག གི ཡོད རེད ། ཁོ ནི ལས་ཀ ཅི་ཡང བྱེད མི་དགོས་པ བྱུང ནས དུས་ཡུན ཧ་ཅང རིང་པོ ཕྱིན ཡོད རེད ། ཁོ ལ རྩྭ་ཞྭ ཆེན་པོ ཞིག གྱོན རྒྱུ ཡོད་པ ས ། ཉི་མ ས ཁོ འི ཤ་རྩི ནག་པོ ར མི འགྲོ ཞིང  ། ཁོ ནི དངོས་གནས སྐྱིད་ཤོས རེད ཨང ཞེས ཤོད ཀྱི ཡོད་པ རེད ། འོན་ཏེ དེ་དུས ཞིང་ར འི བདག་པོ དེ ལོ ལྔ་བཅུ ཟིན གྲབས ཡོད ཀྱང  ། ཁོ འི བཟའ་ཟླ ར ད་དུང ཡང ཕྲུ་གུ སྐྱེས མེད་སྟབས ཁོ སེམས་པ སྐྱིད་པོ ཁྱོན ནས མེད་པ རེད ། ཁོ འི རྨི་ལམ ནང དུ འང ཁྱིམ་གཞིས དང རྒྱུ་ནོར རྒྱུད་འཛིན བྱེད་མཁན ཕྲུ་གུ ཞིག སྐྱེས་ན བསམ གྱི ཡོད ཅིང  ། དོན་དངོས ཐོག ཁོ དང བཟའ་ཟླ ར དངུལ མ་གཏོགས གཞན ཅི་ཡང་མེད་པ རེད །  ། ཞིང་ར འི བདག་པོ ས སྒོ་ཕྱུགས མང་པོ གསོས ཡོད་པ དང  ། ཁོ ཞིང་ར འི ནང དུ འཆམ་འཆམ ལ འགྲོ་དུས ། ཕག་པ དང  ། བ་གླང དང  ། ལུག དང  ། ཁྱི ལ་སོགས་པ དེ་དག དགའ་དགའ་སྤྲོ་སྤྲོ འི ངང འཚོ་བ སྐྱེལ་བ ཁོ ས མཐོང་ཚེ ། ཅི ཡིན མེད་པ འི ཁོང་ཁྲོ ཞིག རང་བཞིན གྱིས ལངས ཀྱི ཡོད་པ རེད ། ཁོ ས ཕག་ཕྲུག ཅིག ལ རྡོག་རྒྱག གཞུས་པ ས དེ བྱ་ཚང གི ནང དུ ལྷུང་བ དང  ། ཕག་ཕྲུག དེ ན་ཟུག མ་བཟོད་པ ར ཙེའུ ཙེའུ སྐད ཆེན་པོ ཤོར་བ ས ། བྱ་ཚང ནང གི བྱ་དེ ཚོ ཁོང་ཁྲོ ཟ ནས དེ ལ མཆུ་ཏོ རྣོན་པོ བཙུགས ཤིང  ། དེ་དུས ཞིང་ར འི བདག་པོ དེ ས གད་མོ བློ ཡིད་ཚིམས་པ དགོད ཀྱི ཡོད་པ རེད ། ཁོ ས ཁོ་རང གི བཟའ་ཟླ ར "གལ་སྲིད ཁྱོད ལ ཕྲུ་གུ ཞིག སྐྱེས་ན ། དེ་ནི ལུས ལ ཚེར་མ ས ཁེངས་པ འི གཟེ་མོ ཞིག ཡིན ངེས རེད ཅེས ཤོད ཅིང  ། ཁོ འི བཟའ་ཟླ ས ཁོ ཁོང་ཁྲོ ལངས དོགས ཀྱིས ཁོ དང ཁ་རྩོད རྒྱག ཕོད ཀྱི མེད་པ རེད །  ། མི་རིང བར མོ ལ ཕྲུ་གུ ཞིག སྐྱེས་པ དེ་ནི ཏག་ཏག ལུས ཡོངས ལ ཚེར་མ ས ཁེངས་པ འི གཟེ་མོ ཞིག རེད ། མོ སྐྲག སྟེ ཉལ་ཁྲི འི སྟེང ནས ལྷུང་བ དང  ། ཞིང་ར འི བདག་པོ ས ཕྱི ནས རྒྱུགས ཡོང ཞིང  ། གཟེ་མོ ཆུང་ཆུང ཞིག སྐྱེས་པ མཐོང་བ ས ། ཁོ ཁོང་ཁྲོ ལངས ནས གཟེ་མོ ཆུང་ཆུང བརྡབས ཏེ གསོད གྲབས བྱས ། གཟེ་མོ ཆུང་ཆུང སྐྱེས་པ ནས བཟུང ཁྱིམ་མི ཚང་མས སྡང་པོ བྱེད་པ དང  ། ཁོ ལ རེག ནུས་མཁན དང  ། ཁོ ལ ཁོང་ཁྲོ སློང ནུས་མཁན སུ ཡང མེད་པ རེད ། ཁོ ས ཨ་མ འི འོ་མ ཐིགས་པ གཅིག ཀྱང འཐུང་མྱོང་མེད ལ ། ཨ་མ ས བཟོས་པ འི གོས་སྣེ གཅིག ཀྱང གྱོན མྱོང་མེད ཅིང  ། ཁོ གསོ འདོད་མཁན དང ཁོ ལ ཁ་ཡ བྱེད འདོད་མཁན སུ ཡང མེད་པ རེད ། གཟེ་མོ ཆུང་ཆུང དེ ཐབས་ཤེས མེད་པ ར ཕག་པ དང  ། བ་གླང དང  ། ལུག དང  ། ཁྱི དང བཅས་པ དང མཉམ དུ མི་སྡོད ཀ་མེད བྱུང་བ དང  ། ཁོ འི ཕ་མ གཉིས ཀྱིས ཁོ ལ ཁ་ཡ མི་བྱེད ཅིང  ། གཟེ་མོ ཆུང་ཆུང གི འཆི་གསོན དང ཁོ་ཚོ འི དབར འབྲེལ་བ གཏན ནས མེད་པ ལྟར བྱེད་པ ས ། གཟེ་མོ ཆུང་ཆུང དེ སེམས་པ སྐྱོ ཐག་ཆོད ། ཕག་པ རྒྱགས་པ དེ ཁོ ལ སྙིང་རྗེ ནས འོ་མ སྟེར་བ དང  ། ཁྱི དང  ། བ་གླང དང  ། ལུག དང་བཅས་པ ས ཁོ ལ ཟས འཚོལ རོགས བྱས ཤིང  ། དེ་ལྟར ངང གཟེ་མོ ཆུང་ཆུང དེ དལ་བུ ར འཚར་ལོངས བྱུང ནས ། གཟེ་མོ ཆེན་པོ ཞིག ལ གྱུར ། ཁོ དང སྤྱིར་བཏང མི འི དབར ཁྱད་པར གཞན མེད་པ ར ། རྐང་ལག ཚང་མ འདྲ ཡང  ། ལུས ཡོངས ལ ཚེར་མ ས ཁེངས ནས གོ་ཁྲབ ལྟར ལྕི ཞིང ཤིན་ཏུ ཁག ཀྱང  ། དེ་དག ནི ཁོ འི ལུས ཀྱི སྟེང གི ཤ ཡིན་པ ས ། འཕུད་ན ལམ་སེང ཁྲག་དམར ཐོན གྱི ཡོད་ཙང  ། ཁོ ས ལུས ལ མ་འཁྱེར ཐབས་མེད ཡིན ཅིང  ། མ་གཞི ནས ཁོ ས དེ་དག འབུད ཐབས་མེད ། ཁོ འི ཕ་མ གཉིས་ཀ ས ཁོ ལ མིང ཞིག མ་བཏགས་པ ས ། ཁོ ཆེན་པོ དེ་འདྲ ཆགས རུང  ། ད་དུང མིང་མེད ཅིང  ། ཁོ ས སོ་སོ ས སོ་སོ ར གཟེ་མོ་ཧན་ཧྲེ ཟེར་བ འི མིང ཞིག བཏགས་པ རེད ། གཟེ་མོ་ཧན་ཧྲེ ར མིང ཡོད་པ ནས བཟུང  ། ཁོ འི བློ སེམས ཀྱང རིམ གྱིས བདེ་བ ར གྱུར་པ དང  ། ཁོ འི ཕ་མ འི བྱེད་སྟངས དེ ས ཁོ སེམས་སྐྱོ ཞིང  ། སྡུག་བསྔལ ཆེན་པོ སྐྱེ གི ཡོད་པས་ན ། ཁོ ས ཕྱི ལ འཁྱམ ཉུལ དུ ཕྱིན ནས ། ནམ་ཡང ལོག མི་ཡོང་བ འི སེམས་ཐག བཅད་པ རེད ། ཁོ ས ཕ་མ གཉིས ཡང་བསྐྱར མཐོང མི་འདོད ཅིང  ། ཁོ འི སེམས ནང ཕ་མ གཉིས སྔ་ས ནས ཤི་བ དང ཁྱད་མེད ། གལ་སྲིད ཁོ འི ཨ་མ ད་དུང གསོན་པོ ར བསྡད ཡོད ཅེས ཡིན ཅིག ཤོད དགོས བྱུང ན ། ཁོ ས མ་རེད ། ཕག་མོ རྒྱགས་པ དེ་ནི ང འི ཨ་མ ཡིན ཞེས ཤོད ཀྱི ཡོད་པ རེད ། གཏམ དེ ཁོ ས སོ་སོ འི སྐྱེ་བ འི ཨ་མ ར ཤོད མྱོང་མེད མོད ། ཁོ འི སེམས ནང ཕག་མོ རྒྱགས་པ དེ ཁོ་རང གི ཨ་མ ར བརྩི གི ཡོད་པ རེད ། གཟེ་མོ་ཧན་ཧྲེ ས ཟླ་འོད མེད་པ འི མཚན་མོ ཞིག ལ ཁྱིམ ནས བྲལ་བ དང  ། ཁོ ས ཕ་མ གཉིས ལ མ་བཤད་པ ར ། ངང་པ ཕོ གཅིག དང  ། ཕག་པ གཉིས ། ཁྱི སེར་པོ གསུམ ། མ་ཧེ བཞི བཅས དེད དེ ཞིང་ར ཆེ་མོ དང ཁ་བྲལ་བ རེད ། གཟེ་མོ་ཧན་ཧྲེ ས དེ་དག དེད ནས མཚན་གང གཅིག ཕྱིན་པ དང  ། ནམ གསལ་དུས དེ་དག ཤིང་ནགས ཆེན་པོ ཞིག གི གསེབ ཏུ སླེབས ཤིང  ། གཟེ་མོ་ཧན་ཧྲེས ཕྱོགས་བཞི ར བལྟས རྗེས ། གྲོགས་པོ་ཚོ ། ང་ཚོ འདི ར སྡོད དོ ། འདི ར ཁོར་ཡུག མཛེས་པོ དང  ། གནམ་གཤིས དྲོ་གྲང སྙོམ་པོ འདུག ལ ། ཉི་འོད དང ཤིང གི བསིལ་གྲིབ ཀྱང ཡོད ཅིང  ། སྔོ་ལྗང རྩྭ ཡིས ཁེངས་པ དང  ། འཁྲི་ཤིང སྟར ལ བརྒྱུས འདྲ བཅས ང་རང་ཚོ འཚོ་བ སྐྱེལ་བ ར འཚམས་པ འི ས་ཆ ཡག་པོ ཞིག རེད འདུག ཅེས དེ་དག ལ བཤད །  ། ངང་པ དང  ། བ་གླང དང  ། ཕག་པ དང  ། ཁྱི དང བཅས་པ ཚང་མས འོ ལགས་སོ ། ང་ཚོ ས གཟེ་མོ་ཧན་ཧྲེས བཤད་པ ར ཉན གྱི ཡིན ། ཞེས ཟེར ། གཟེ་མོ་ཧན་ཧྲེ ས དེ་དག གི འགོ་གཙོ བྱས ཤིང  ། ཁོ ནི ལས ལ བརྩོན་པ འི མི ཞིག ཡིན་པ དང  ། ཁོ ས དཀའ་དུབ ལ མ་འཛེམས་པར རི་རྒོད དང ས་རྒོད སློག་རྗེས ། རི ཡི སྟེང དུ ཟས་རིགས སྣ་ཚོགས ཀྱི ས་བོན བཏབ སྟེ ། སྟོན་ཁ འི དུས སུ བསྡུ རྒྱུ ཡོང་བ བྱས ། ཁྱི སེར་པོ ས ཤིང་ནགས ཀྱི ཁྲོད དུ གཟེ་མོ་ཧན་ཧྲེ ར སོ་ལྟ་ས་སྲུང བྱས ཏེ གཅན་གཟན བཀག་འགོག བྱེད རོགས བྱས་པ དང  ། མ་ཧེ ས གཟེ་མོ་ཧན་ཧྲེ ར ཞིང་ཁ རྨོ་འདེབས བྱེད རོགས བྱས ། ངང་པ ཕོ ཡིས གཟེ་མོ་ཧན་ཧྲེ ར སྔོ་ཚལ དང འབྲུ་རིགས ལ ཆུ འདྲེན རོགས བྱས ། དེ་ལྟར ཤིང་ནགས ཆེན་པོ དེ འི ལེ་དབར བཅུ ལྷག ཙམ གྱི ས ར ཞིང་ར ཆེན་པོ ཞིག ཆགས་པ དང  ། གཟེ་མོ་ཧན་ཧྲེ ས ཀྱང ཁོ་རང གི ཕ དང འདྲ་བ འི ཞིང་ར འི བདག་པོ བྱས་པ རེད ། དུས ཐུང ལོ ཕྱེད་ཙམ གྱི ནང དུ གཟེ་མོ ཧན་ཧྲེ ར ཞིང་ར ལེ་དབར ཉི་ཤུ ལྷག་ཙམ ཞིག ཡོད པར གྱུར་པ དང  ། ཕག་པ དང  ། བ་གླང དང  ། ལུག དང  ། ངང་པ དང་བཅས་པ ཁྱུ ཡིས ཁེངས ཤིང  ། གྲ་རྒྱས ཕུན་སུམ་ཚོགས་པ འི རྣམ་པ ཞིག ཐོན་པས་ན ། གཟེ་མོ་ཧན་ཧྲེ བློ་བདེ བག་ཕེབས སུ གྱུར ཅིང སྤོབས་སེམས རྒྱས ། འོན་ཏེ ཁོ ཡང ད་ལྟ ཞིང་ར འི བདག་པོ འཁྲུལ་མེད ཅིག ཡིན ཟེ ཁོ ས ཁོ་རང གི ཕ་མ ར བཤད མེད་པ རེད །  ། ཉིན་ཞིག གནམ་གཤིས ཧ་ཅང ཡག་པ ས ། གཟེ་མོ་ཧན་ཧྲེས ཤིང སྡོང མཐོན་པོ ཞིག གི རྩེ་མོ ར འཛེགས ནས ཁོ་རང གི ཕ་ཡུལ ལ རྒྱང་བལྟ བྱས ཤིང  ། ཁོ ས ཕ་མ གཉིས་པོ འཚོ་བ ག་འདྲ ཡོད་མེད བལྟ དགོས སྙམ ། ཁོ ས ཕ་ཡུལ མ་མཐོང་བ ར ། མི རྟ ཁྱུ ཞིག ཤིང་ནགས ཆེན་པོ འི ཕྱོགས སུ ཡོང་བ མཐོང་བ རེད ། མི རྟ དེ་ཚོ ས ཞིང་ར རྡོག་རོལ བཏང དོགས ཀྱིས གཟེ་མོ་ཧན་ཧྲེ ས དེ འཕྲལ ཁྱི སེར་པོ ཆེན་པོ དང  ། མ་ཧེ ཆེན་པོ ། ཕག་པ རྒྱགས་པ ཆེན་པོ བཅས ཤིང་ནགས ཆེན་པོ འི མདུན དུ མི རྟ་ཁྱུ དེ འགོག་པ ར བཏང་བ རེད ། མི རྟ་ཁྱུ དེ འི ཁྲོད ནས ཤང་ལང འཁྱེར་བ འི མི ཞིག ཐོན ཡོང ནས གཟེ་མོ་ཧན་ཧྲེ ར ཕར་རྒྱུགས ཤིག རྒྱལ་པོ ཕེབས སོང ཞེས ང་རོ དྲག་པོ བསྒྲགས ། གཟེ་མོ་ཧན་ཧྲེས གཡོ་མེད ཀྲོང་ངེར དེ་ག ར ལངས ནས བསྡད་པ དང  ། ཤང་ལང འཁྱེར་བ འི མི་ཕོ སྟོབས་ཆེན དེ གཟེ་མོ་ཧན་ཧྲེར སྐྲག ནས ཁོ གསོད་པ ར འགྲོ མ་ཕོད་པ རེད ། དེ་དུས རྒྱལ་པོ ཡང ཐོན་ཡོང་བ དང  ། ཁོ ས གཟེ་མོ་ཧན་ཧྲེ མཐོང་མ་ཉིད དུ སྐྲག ཐག་ཆོད ནས གདོན་འདྲེ འདུག གདོན་འདྲེ འདུག ཅེས སྐད་ངན ཤོར ། གཟེ་མོ་ཧན་ཧྲེ ས སྐད ཆེན་པོ ས རྒྱལ་པོ བཀག སྟེ ། ཁྱོད་ཚོ ང འི གཞིས་ཀ བརྒྱུད ནས ཕྱིན་ན འགྲིག ཀྱང  ། ང འི ལོ་ཏོག དང གཞིས་ཀ ར གཏོར་སྐྱོན བཏང ཆོག མི་ཡོང  ། མ་ཟད ཁྱོད ཀྱི བུ་མོ མཛེས་ཤོས དེ ང ལ མནའ་མ ར སྟེར དགོས ། དེ་ལྟ མིན་ན ཁྱོད་ཚོ ས ང འི གཞིས་ཀ འི ནང ནས འགྲོ རྒྱུ འི རེ་སྟོང མ་འཆང ཞིག ཅེས བཤད ། རྒྱལ་པོ ས གཟེ་མོ་ཧན་ཧྲེ ཧ་ཅང གྱོང་པོ ཡོད་པ ཤེས ནས ཁས་ལེན བྱེད དགོས བྱུང ཞིང  ། གཟེ་མོ་ཧན་ཧྲེ ས གཞི་ནས རྒྱལ་པོ འཁོར དང་བཅས་པ འགྲོ རུ བཅུག་པ རེད ། རྒྱལ་པོ ཕོ་བྲང དུ ལོག སླེབས རྗེས ཁོ ལ གཟེ་མོ་ཧན་ཧྲེ འཕྲད་པ འི དོན དེ ཁོ འི བུ་མོ མཛེས ཤོས དེ ལ བཤད་པ དང  ། བུ་མོ དེ་ནི ཤིན་ཏུ ནས མ་དགའ་བ ར གཟེ་མོ་ཧན་ཧྲེ འི མནའ་མ ར འགྲོ འདོད མེད་པ རེད ། ཁོ ས གཟེ་མོ་ཧན་ཧྲེ ནི མི་ངན ཁྲམ་པ ཐ་ཤལ དང  ། མདོག་ཉེས་པ ། གདོན་འདྲེ བཅས རེད ཅེས ཁ་རྡུང བཏང  ། འོན་ཏེ རྒྱལ་པོ དང མཛེས་ལྡན ལྷ་ཅིག གིས གཟེ་མོ་ཧན་ཧྲེ ས བཤད་པ དེ བརྗེད་པ དང  ། ཁོ་གཉིས ཀྱིས རྗེས་འབྲས ཚབས་ཆེན་པོ དེ་འདྲ ཡོང གི ཡོད་པ མ་ཤེས་པ རེད །  ། གཟེ་མོ་ཧན་ཧྲེ ས ཉིན་ལྟར ཤིང་སྡོང མཐོན་པོ འི སྟེང ལ འཛེགས ཏེ རྒྱང བལྟ བྱེད་པ དང  ། ཁོ ས ཉིན་ལྟར རེ བཞིན རྒྱལ་པོ དེ ས བུ་མོ མཛེས་ཤོས དེ ཁོ འི མནའ་མ ར སྐྱེལ་བ ར ཡོང རྒྱུ བསྒུག ནས བསྡད ། འོན་ཏེ ལོ ཕྱེད་ཙམ ཕྱིན རུང  ། མི འི གྲིབ་གཟུགས ཙམ ཡང རིག་རྒྱུ མེད་སྟབས ། གཟེ་མོ་ཧན་ཧྲེ ཁོང་ཁྲོ ས ཤིང་སྡོང གི སྟེང ནས ལྷུང གྲབས བྱེད་པ དང  ། དེ་ནས་བཟུང སྟེ ཁོ ས ཕག་པ དང  ། བ་གླང དང  ། ལུག དང  ། ཁྱི དང  ། ངང་པ དང་བཅས་པ ར ད་ནས་བཟུང སྟེ ཁ་དན ཚིག ལ མི་གནས་མཁན སུ་ཞིག ཡིན་རུང  ། ང འི གཞིས་ཀ བརྒྱུད ནས འགྲོ རུ མ་འཇུག ཅིག" ཅེས མནའ་སྐྱེལ དམ་འཇོག བྱས་པ དང  ། ཕག་པ དང  ། བ་གླང དང  ། ལུག དང  ། ཁྱི དང  ། ངང་པ དང་བཅས་པ ཚང་མས འོ ལགས་སོ ། ང་ཚོ ཚང་མས གཟེ་མོ་ཧན་ཧྲེ ས བཤད་པ ར ཉན གྱི ཡིན ཞེས ཟེར །  ། སླར་ཡང ཉིན་ཞིག གནམ་གཤིས ཧ་ཅང ཡག་པོ ཡོད ཅིང  ། ཉི་འོད དྲོ ཞིང འཇམ ལ ། རླུང བསིལ ལྡང་བ ས ཧ་ཅང སྐྱིད་པོ ཡོད་པ རེད ། ཁྱི སེར་པོ ཆེན་པོ དེ ས དབུགས་ཧལ་བཞིན དུ རྒྱུགས ཡོང ནས "རྒྱལ་པོ ཡོང གིས ། རྒྱལ་པོ ཡོང གིས ཞེས གཟེ་མོ་ཧན་ཧྲེ ར བཤད ། གཟེ་མོ་ཧན་ཧྲེ འི བསམ་པ ར རྒྱལ་པོ དེ ས བུ་མོ མཛེས་ཤོས དེ ཁོ ལ མནའ་མ ར སྐྱེལ་བ ར ཡོང གི ཡོད རེད སྙམ ནས ། སེམས རབ་ཏུ་གཡོ ས ཤིང  ། ཁོ ས ལམ་སེང ཕག་པ དང  ། བ་གླང དང  ། ལུག དང  ། ངང་པ དང བཅས་པ གཟབ་མཆོར ལེགས་པ ར སྤྲས ཏེ སྒོ་ཁ ར བག་མ བསུ་བ ར བཏང་བ རེད ། ཁོ་ཚོ ས དགའ་ལྷང་ལྷང ངང སྒོ ཕྱིར ལངས ནས བལྟ་དུས ། རྒྱལ་པོ གཞན ཞིག དེ་ནས འགྲོ གི ཡོད་པ རེད ། ད་ཆ གཟེ་མོ་ཧན་ཧྲེའི སེམས ནང ཁོང་ཁྲོ འི མེ་ལྕེ འབར བཞིན ཡོད ཅིང  ། ཁོ ས རྒྱལ་པོ དེ འི མིག ལ མཛུབ་མོ གཏད དེ ཁྱོད་ཚོ གསལ་པོ ལྟོས ཤིགས འདི ང འི ས་ཆ ཡིན་པ ས ། ཁ་དན ཚིག ལ མི་གནས མཁན གྱི མི སུ་ཞིག ཡིན་རུང  ། ང འི གཞིས་ཀ བརྒྱུད ནས འགྲོ རུ འཇུག གི མིན ། སུ་ཡིན རུང དེ་འདྲ བྱེད་དགོས ། ཁ་དན ཚིག ལ མ་གནས་ན དཀོན་མཆོག ཡིན་ནའང ང ས འགྲོ རུ འཇུག གི མིན ཞེས བཤད ། རྒྱལ་པོ དེ ལ དཔའ་རྟུལ བཞི ཡོད་པ དེ་དག དྲག་རྩལ ལ མཁས ཤིང བྱང་བ དང  ། དེ་དག ཕམ་པ བཟོ ཐུབ་མཁན ཞིག རྒྱལ་པོ ས ད་བར མཐོང མྱོང གཏན ནས མེད་པ རེད ། འོན་ཏེ ལུས ལ ཚེར་མ ས ཁེངས་པ འི གཟེ་མོ་ཧན་ཧྲེ མཐོང་དུས རྒྱལ་པོ སྐྲག ནས གྲང་ཤུར་ཤུར བྱས་པ དང  ། ཁོ འི དཔའ་རྟུལ བཞི ཡིས གཟེ་མོ་ཧན་ཧྲེ གླགས་འཁེལ ཨེ ཡོང སྙམ་པ འི སེམས་ཁྲལ ཕྲན་བུ བྱུང་བ རེད ། དཔའ་རྟུལ བཞི་པོ དེ་དག ཀྱང གཟེ་མོ་ཧན་ཧྲེ ར ཅུང་ཟད སྐྲག ཀྱང  ། རྒྱལ་པོ ས ཁོ་ཚོ ར གཟེ་མོ་ཧན་ཧྲེ ཟུངས ཤོག ཟེར་དུས ། ཁོ་ཚོ ས རྒྱལ་པོའི བཀའ དང འགལ མི་ཕོད་པ ར ། དཔུང ཁྲོད ནས བཤར ཡོང སྟེ གཟེ་མོ་ཧན་ཧྲེ དང འཛིང་རྩིས བྱས ། གཟེ་མོ་ཧན་ཧྲེ གཟུགས་སྟོབས ཆེ ཞིང རྐང་ལག བདེ་བ འི ཐོག ལུས་ཡོངས ཚེར་མ ས ཁེངས ཡོད་པ ས ། དཔའ་རྟུལ བཞི་པོ དེ་དག ལ རྩ་བ ནས སྐྲག གི མེད ཅིང  ། འཁྱུག་ཙམ གྱི རིང ལ དཔའ་རྟུལ བཞི་པོ དེ་དག གཟེ་མོ་ཧན་ཧྲེ ས བརྡུངས ནས ལུས ཡོངས རྨ ཡིས ཁེངས ཤིང  ། ས ལ འགྱེལ ནས ལང ཡང མི་ཕོད་པ ར གྱུར་པ དང  ། རྒྱལ་པོ དེ་ཡང སྐྲག ནས ས ལ ལྷུང གྲབས བྱས ། གཟེ་མོ་ཧན་ཧྲེ ས རྒྱལ་པོ དེ ལ ང ས བྱས ན ཁྱོད ཀྱིས ཁ་དན ཚིག ལ གནས་པ གྱིས ཤིག ང ས ཁྱོད་ཚོ ང འི གཞིས་ཀ བརྒྱུད ནས འགྲོ རུ བཅུག ཆོག ཀྱང  ། ཁྱོད་ཚོ ས ང འི གཞིས་ཀ དང ལོ་ཏོག རྡོག་རོལ བཏང ཆོག མི་ཡོང  ། ད་དུང རྒྱལ་པོ ཁྱོད ཀྱིས ངེས་པར དུ ཁྱོད ཀྱི བུ་མོ མཛེས་ཤོས དེ ང ལ མནའ་མ ར སྟེར དགོས ། དེ་ལྟ མིན་ན ང འི གཞིས་ཀ བརྒྱུད ནས ཕྱིན ཆོག མི་ཡོང ཞེས བཤད ། གཟེ་མོ་ཧན་ཧྲེ ས རྒྱལ་པོ དེ འགྲོ རུ བཅུག་པ དང  ། རྒྱལ་པོ དེ ཕོ་བྲང དུ ལོག སླེབས མ་ཐག ཁོ ལ གཟེ་མོ་ཧན་ཧྲེ འཕྲད་པ འི དོན དེ ཁོ ས ཁོ་རང གི བུ་མོ མཛེས་ཤོས དེ ར བཤད ། ཁོ འི བུ་མོ མཛེས་ཤོས དེ སྔོན ལ ངུ ཤོར་བ དང  ། མཐའ་མ ར བུ་མོ ས ཡབ་རྒྱལ་པོ ར ཁྱེད ཀྱིས གཟེ་མོ་ཧན་ཧྲེ ར ཞལ་བཞེས གནང ཟིན་པ ས ། ད་ནི ཐབས་ཤེས ཡོད མ་རེད ། ཁྱེད ནི རྒྱལ་ཁབ གཅིག གི གཙོ་བདག ཡིན་པ ས ། ཞལ་དན ཚིག ལ གནས་པ གནང དགོས་པ ལས ། ང འི དོན དུ ཞལ་དན ཚིག ལ མ་གནས་པ འི མིང་ཆད ངན་པ མ་འཁེལ་བ གནང དགོས ། ཁྱེད ནས ང ལ སྐལ་རྫོངས གྲ་རྒྱས་པོ ཞིག གྲ་སྒྲིག གནང དང  ། ང ལམ་སེང གཟེ་མོ་ཧན་ཧྲེ འི མནའ་མ ར འགྲོ གི ཡིན ཞེས ཟེར ། རྒྱལ་པོ ས རང གི བུ་མོ མཛེས་ཤོས དེ འི གཏམ དེ་དག ཐོས་ཚེ ། སེམས་འགུལ འཐེབས ནས བུ་མོ ར འཐམས ཏེ ངུ ཤོར་བ དང  ། རྒྱལ་པོ ས མངའ་འོག ཚོ ར བུ་མོ མཛེས་ཤོས ལ སྐལ་རྫོངས གྲ་རྒྱས་ཤོས གྲ་སྒྲིག བྱེད དགོས་པ འི བཀའ བཏང་བ རེད །  ། གཟེ་མོ་ཧན་ཧྲེ ས ཁ་དན ཚིག ལ མི་གནས་མཁན གྱི རྒྱལ་པོ དང་པོ དེ འི ས ར དགྲ་ཤ ལེན་པ ར འགྲོ རྒྱུ འི ཐག་བཅད་པ དང  ། ཁོ ས གཟུགས དཔངས མཐོ་བ འི རྟ་མཆོག ཅིག ལ བཞོན ཅིང  ། ལག ཏུ གནའ་བོ འི རལ་གྲི ཞིག འཁྱེར ཏེ རྒྱལ་པོ དང་པོ དེ འི ཕོ་བྲང གི ཕྱོགས སུ བཤར་བ རེད ། མཁར་སྒོ་བསྲུང་མཁན གྱི དམག་མི ས གཟེ་མོ་ཧན་ཧྲེ གྲོང་ཁྱེར གྱི ནང ལ མ་བཏང་བ ར ། ཁོ གདོན་འདྲེ འདྲ་པོ འདུག ཅེས ཟེར ། མི ས གཟེ་མོ་ཧན་ཧྲེ ར གདོན་འདྲེ འདྲ་པོ འདུག ཟེར་བ ཐོས་དུས ། ཁོ ཁོང་ཁྲོ ཟ་ཤོས ཡིན་པས་ན ། ཁོ ས དམག་མི དེ་དག ལ ཅི་ཡང མ་བཤད པར གནའ་བོ འི རལ་གྲི དེ ཤག་སྒྲ དང བཅས བཏོན ནས མཁར་སྒོ་བསྲུང་མཁན དམག་མི གསུམ་པོ དེ་དག གི མགོ་བོ བཅད་པ རེད ། གཟེ་མོ་ཧན་ཧྲེ གསོད ངར འཕེལ ནས ལམ་བར གསོད བཞིན བཤར་བ དང  ། ཁོ འགོག་པ ར ཡོང་མཁན དམག་མི དེ་ཚོ ཧན་ཧྲེ ས ཤི་ཀྭ བཏུབས་པ ལྟར བཏུབ ནས བསད རྨས བཏང  ། གཟེ་མོ་ཧན་ཧྲེ ཕོ་བྲང གི ནང དུ སླེབས་པ འི ཆ་འཕྲིན དེ འཕྲལ་མར ཁ་དན ཚིག ལ མི་གནས་མཁན གྱི རྒྱལ་པོ དེ དང མཛེས་ལྡན ལྷ་ཅིག དེ ས ཐོས་པ དང  ། ཁོ་གཉིས ལ གབ་ས མ་རྙེད་པ ར ། ཕོ་བྲང གི ནང་ན ལྕགས་སྒམ ཆེན་པོ མི གཅིག གཤོང ཙམ ཞིག ཡོད་པ དེ འི ནང སུ སྔོན་ལ འཛུལ ཐུབ རུང ཉེན་ཁ མེད་པས་ན ། རྒྱལ་པོ དང ལྷ་ཅིག གཉིས ཀྱིས འཚང་ཁ བརྒྱབ ནས འཛུལ་བ ར བྱེད་པ དང  ། སུ ཡང ལྕགས་སྒམ ནང འཛུལ མ་ཐུབ་པ ར ཡོད དུས གཟེ་མོ་ཧན་ཧྲེ ཕོ་བྲང གི ནང དུ སླེབས ཟིན་པ རེད ། གཟེ་མོ་ཧན་ཧྲེས ཕོ་བྲང ནང གི སྲུང་དམག གཅིག ཀྱང མ་ལུས་པ བསད་པ དང  ། ཁོ ས རལ་གྲི ཀླད ལ བསྐོར བཞིན རྒྱལ་པོ ར གཏད དེ དེ་རིང ང ས ཁ་དན ཚིག ལ མི་གནས་མཁན གྱི སྐྱེས་བུ རྫུན་མ ཁྱོད གསོད ཀྱི ཡིན ཞེས ཟེར ། རྒྱལ་པོ ས ད་དུང ལྕགས་སྒམ ཆེ་མོ འི ནང དུ འཛུལ ཅི་ཐུབ བྱེད་བཞིན ཡོད ཅིང  ། གཟེ་མོ་ཧན་ཧྲེ ས གོམ་གང མདུན ལ སྤོས ནས རལ་གྲི འཕྱར་བ དང  ། དེ་འཕྲལ ཁ་དན ཚིག ལ མི་གནས མཁན གྱི རྒྱལ་པོ དེ འི མགོ་བོ ས ལ ལྷུང ནས སྤྱི་ཁྲེ ཁ་ཤས ཀྱི ས བར རིལ ཞིང  ། ཕོ་བྲང གི ཕྱི ལ ཐོན་པ རེད ། གཟེ་མོ་ཧན་ཧྲེས མཛེས་ལྡན ལྷ ཅིག དེ བཟུང ནས ཕོ་བྲང གི ཕྱི ལ ཐོན ཏེ ། གཞིས་ཀ ཆེན་པོ ར འཁྱེར ནས མོ འི གདོང ལ གྲི བཙུགས ཏེ མདོག་ཉེས་པ བཟོས ཏེ ཕྱིར་སྐྲོད བྱས རྗེས ། ད་གཟོད གཞི་ནས ཁོ འི ཁོང་ཁྲོ ཞི་བ རེད །  ། གཟེ་མོ་ཧན་ཧྲེ ས གཟུགས དཔངས མཐོ་བ འི རྟ་མཆོག ལ བཞོན ཅིང  ། གནའ་བོ འི རལ་གྲི འཁྱེར ཏེ རྒྱལ་པོ གཉིས་པ དེ འི ཕོ་བྲང གི ཕྱོགས ལ བཤར་བ དང  ། དེ་དུས རྒྱལ་པོ དེ དང མཛེས་ལྡན ལྷ ཅིག གིས མཁར་སྒོ འི ཕྱི་ན གཟེ་མོ་ཧན་ཧྲེ བསྒུག ནས བསྡད ཡོད་པ རེད ། གཟེ་མོ་ཧན་ཧྲེ ས རྒྱལ་པོ ར ཁྱོད ཀྱིས ཁ་དན ཚིག ལ གནས སོང་བ ས ། ང ས ཁྱོད ཀྱི དམག་མི བསད མི་ཡོང  ། མཛེས་ལྡན ལྷ ཅིག ང ལ སྤྲོད དང ཞེས ཟེར ། མཛེས་ལྡན ལྷ ཅིག ཐོན ཡོང་ཚེ གཟེ་མོ་ཧན་ཧྲེ ས པང དུ བཏབ ཅིང  ། རྐང་པ གཉིས ཀྱིས རྟ ཡི གྲོད་པ ར ཡོབ བརྡུངས བྱས་པ ན ། གཟུགས་དཔངས མཐོ་བ འི རྟ་མཆོག དེ ཡི ས གཟེ་མོ་ཧན་ཧྲེ དང མཛེས་ལྡན ལྷ ཅིག འཁྱེར ནས གཞིས་ཀ ཆེན་པོ འི ཕྱོགས སུ ལོག་ལམ གྱི ཕྱེད་ཀ ར གཟེ་མོ་ཧན་ཧྲེ ས མཛེས་ལྡན ལྷ ཅིག ལ འོ ཞིག སྦྱར་བ དང  ། མཛེས་ལྡན ལྷ ཅིག གིས ཀྱང ཁོ ལ འོ ལན ཞིག བྱས ཤིང  ། དེ་དུས གནས་ཚུལ ཡ་མཚན་ཅན ཞིག ཐོན་པ སྟེ ། གཟེ་མོ་ཧན་ཧྲེ འི མགོ་བོ འི སྟེང གི ཚེར་མ དག ནི རིམ གྱིས ཐུང དུ ཕྱིན ནས མཐའ་མར མེད་པ ར གྱུར་པ དེ གཟེ་མོ་ཧན་ཧྲེ དང མཛེས་ལྡན ལྷ་ཅིག གཉིས་ཀ ས མ་མཐོང་བ རེད ། གཟེ་མོ་ཧན་ཧྲེས འོ དང་པོ སྦྱོར་དུས ནས མཛེས་ལྡན ལྷ་ཅིག ལ རབ ཏུ དགའ་བ ར གྱུར་པ དང  ། མཛེས་ལྡན ལྷ་ཅིག གིས ནི གཟེ་མོ་ཧན་ཧྲེ ར འོ གཉིས་པ སྦྱོར་དུས གཞི་ནས ཁོ ལ དགའ ཞིང  ། གཟེ་མོ་ཧན་ཧྲེ ས མཛེས་ལྡན ལྷ་ཅིག ལ འོ གསུམ་པ སྦྱོར་དུས ། ཁོ ནི མོ ལ དགའ ནས སྨྱོ གྲབས བྱེད ། མཛེས་ལྡན ལྷ་ཅིག གིས གཟེ་མོ་ཧན་ཧྲེ ར འོ ཐེངས བཞི་པ སྦྱོར་དུས ། གཟེ་མོ་ཧན་ཧྲེ འི ལུས ལ ཚེར་མ མཐོང རྒྱུ མེད་པ ར གྱུར ལ ། གཟེ་མོ་ཧན་ཧྲེ གཟུགས་སྟོབས ཆེ ལ རྫིག་ཉམས དོད་པ འི ཕོ་གཞོན ཞིག ལ གྱུར ཅིང  ། མཛེས་ལྡན ལྷ་ཅིག གིས གཟེ་མོ་ཧན་ཧྲེ འི ལུས ཀྱི སྟེང གི འགྱུར་ལྡོག དེ མཐོང་བ་ན ། སྙིང་སྡུག་ལགས ། མགྱོགས་པོ གཟིགས དང  ། མགྱོགས་པོ གཟིགས དང  ། ཞེས གཟེ་མོ་ཧན་ཧྲེར་བཤད ། ཧན་ཧྲེས་གནས་ཚུལ ཅི བྱུང མ་ཤེས་པ ར ། མཛེས་ལྡན ལྷ་ཅིག ལ ག་རེ བྱས སོང་ངམ ། ག་རེ བྱས སོང་ངམ ཞེས དྲིས ། མཛེས་ལྡན ལྷ་ཅིག ཡིད་སེམས རབ་ཏུ་གཡོས་པ ས སྐད་ཆ ཡང གསལ་པོ ཤོད མི་ཐུབ་པ ར གྱུར ནས ཧན་ཧྲེ་ལགས ། ཧན་ཧྲེ་ལགས ། ཁྱེད ཀྱི ཚེར་མ ། ཁྱེད ཀྱི ཚེར་མ ། མགྱོགས་པོ ཁྱེད ཀྱི ཚེར་མ ར གཟིགས དང ཞེས ཟེར ། ཧན་ཧྲེ འི བསམ་པ ར ཁོ འི ཚེར་མ རིང དུ ཕྱིན་པ རེད སྙམ ནས ། དངངས་འཚབ ངང ལག་པ ས འཕུར ཙམ བྱས་པ་ན ། ད་ཆ ཁོ འི ལུས ཀྱི སྟེང གི ཚེར་མ མེད་པ ར གྱུར་པ ས ། ཁོ དགའ་ཐག་ཆོད ནས འཕག མཆོང རྒྱག་བཞིན མཛེས་ལྡན ལྷ ཅིག ལ འཐམས ཏེ འོ ནི གྲངས་མེད སྦྱོར་བ དང  ། མཛེས་ལྡན ལྷ་ཅིག གིས ཀྱང ཁོ ལ འཐམས ནས འོ ལན་གྲངས མེད སྦྱར་བ རེད ། ཁོ་གཉིས གཞིས་ཀ ཆེན་པོ ར ལོག སླེབས་ཚེ ། ཕག་པ དང  ། བ་གླང དང  ། ལུག དང  ། ཁྱི དང  ། ངང་པ དང བཅས་པ ཚོ ས གཞིས་ཀ འི སྒོ འཕྱེ སྟེ ཁོ་གཉིས ལོག སླེབས་པ ར སྤྲོ་སེམས་འཁོལ་བ འི དགའ་བསུ ཞུས་པ རེད ། མཛེས་ལྡན ལྷ ཅིག གིས ཧན་ཧྲེ ར སྙིང་སྡུག ལགས ། ད་ཆ ཁྱེད ཀྱིས རྫིག་ཉམས བྱས ནས ཕ་ཡུལ ལ ལོག ཆོག གི རེད ། ང ས བྱས ན ཁྱེད ཀྱི ཡབ་ཡུམ གཉིས་པོ མཉེས་པོ ཡོང གི རེད བསམ གྱིས ཞེས བཤད ། ཧན་ཧྲེ ས ལོ་མང་པོ ཁྱིམ ལ ཕ་མ ར བལྟ་བ ར ལོག མེད་པ དང  ། མ་གཞི དེ་སྔ ཕ་མ གཉིས ཀྱིས འགྲིག མེད ཀྱང  ། གང་ལྟར ཡང རང གི སྐྱེ་བ འི ཕ་མ ཡིན ཅིང  ། ཧན་ཧྲེ ནི མི བློ་རྒྱ ཆེན་པོ ཞིག ཡིན་པ ས ། དེ་སྔ འི འཁོན་སེམས བློ ལ མ་བཞག་པ ར ། མཛེས་ལྡན ཆུང་མ འཁྲིད དེ གཟུགས་དཔངས མཐོ་བ འི རྟ་མཆོག ལ བཞོན ཅིང  ། ཕག་པ དང  ། བ་གླང དང  ། ལུག དང  ། ཁྱི དང  ། ངང་པ དང་བཅས་པ དེད ནས དགའ་དགའ་སྤྲོ་སྤྲོ འི ངང ཕ་ཡུལ ལ ལོག་པ དང  ། ཁོ འི ཕ་མ གཉིས་ཀ གནོང་འགྱོད ཀྱི མིག་ཆུ ཤོར་བ རེད ། ། ། 