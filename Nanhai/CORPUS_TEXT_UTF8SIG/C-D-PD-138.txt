ཤ་བས་དགྲ་ཤ་ལེན་པ ། སྤང་རི ཞིག གི ཁྲོད དུ ཤྭ་བ ཨ་མ ཞིག གིས ཤྭ ཕྲུག ཁྲིད དེ སྤང་རི འི ལོགས སུ རྩྭ ཟ་བ འི་སྐབས གློ་བུར དུ སྤྱང་ཀི ཞིག རྒྱུགས ཡོང ནས ཤྭ་ཕྲུག དེ བཟས ། དེ ལ ཤྭ་བ ཨ་མ རབ ཏུ ཁྲོས ཀྱང ལན་སློག་པ འི ཐབས་མ་རྙེད ། རང གི གཅེས་ཕྲུག དགྲ ལག ཏུ ཤོར་བ ས ཤྭ་བ ཨ་མ སེམས་སྐྱོ ནས མིག་ཆུ འདོན བཞིན་པ འི སྐབས རི་བོང ཞིག སླེབས ནས རི་བོང གིས ། ཨ་ཙི  ། ཨ་ཅག ཤྭ་བ ལགས ། ཁྱེད་རང འདི་འདྲ འི ཐུགས སྐྱོ མདོག ལ ། ཡང་སྙིང དོན གང་ཞིག བྱུང སོང་ངམ ཞེས དྲིས ། ཤྭ་མོ ས མཆི་མ འཛག བཞིན དུ རང གི གཅེས་ཕྲུག སྤྱང་ཀི ས བཟས་པ འི གནས་ཚུལ རྣམས ཇི་མ་ཇི་བཞིན རི་བོང ལ བཤད ནས རི་བོང ལ དགྲ་ཤ ལེན་པ འི རོགས་རམ སྐྱབས་བཅོལ ཞུས་པ ར རི་བོང ཤྭ་བ ཨ་མ ར སྙིང་རྗེ དྲག་པོ སྐྱེས ནས དེ དོན རོགས་པ བྱ རྒྱུའི ཁས་བླངས བྱས ། ཕྱི་ཉིན དེ ར རི་བོང ཁ ལ བྱི་རིལ མུར བཞིན སྤྱང་ཚང མདུན་དེ ར ཕྱིན ། སྐབས་དེ ར སྤྱང་ཀི ས འབུ ཚེ་ཟད གྲོག་མ འི ཁ ར སླེབས སོང སྙམ ནས རི་བོང ཟ རྩིས བྱས་པ ས རི་བོང གིས ། ཁྱེད ཀྱིས ང མ་ཟ དང  ། ང ས ཁྱེད བྱི་རིལ སྟེར ཆོག ཅེས བཤད ནས བྱི་རིལ གཅིག སྤྲད ། སྤྱང་ཀི ས ཞིམ་ཐག་ཆོད ནས རང གི མིག གཡོན་པ དེ བཀོག ནས བྱི་རིལ དང བརྗེས ། ཡང མིག་ཧྲིལ གཡས་པ དེ བཀོག ནས བྱི་རིལ དང བརྗེས ། དེ་ནས སྤྱང་ཀི ལ མིག མེད་པ ས རི་བོང གིས ཁྲིད དེ ཤྭ་བ ཨ་མ ཡོད་ས འི ལམ དུ ཞུགས ནས ཕྱིན ། ཤྭ་བ ཨ་མ གཡང་གཟར ཞིག གི འགྲམ དུ མེ བཏང ནས སྒུག ཡོད་པ ས རི་བོང དང སྤྱང་ཀི སླེབས ། དེ ར རི་བོང གི སྤྱང་ཀི ར ང་གཉིས འདི་ག ར མེ བཏང ནས ལྟོ་ཆས བཟའ ཟེར ། རི་བོང གིས སྤྱང་ཀི གཡང་གཟའ ར དེ འི མཐའ ལ བཞག ནས རང མེ གཏོང་ཁུལ བྱས ། དེ་ནས རི་བོང གིས ཨ་ཕོ སྤྱང་ཀི ཕར ལ བཤིག ཙམ བྱས ། ཡང རི་བོང གིས ཁྱེད ད་དུང ཕར ལ བཤིག ཙམ གྱིས དང ཁ་ལག གཏོང གྲབས ཡོད་པ ས བཞག་ས དགོས ལབ་པ ས སྤྱང་ཀི ས ཕར ལ བཤིག ཙ་ན དེ་མ་ཉིད དུ གཡང དུ ལྷུང  ། སྟབས་ལེགས པ ཞིག ལ སྤྱང་ཀི དེ འི ཁས་ཤིང ཞིག ཡོད་པ ཟིན་ཙམ བྱུང  ། རི་བོང གིས བྲེལ་འཚབ ཆེ མདོག གིས ཨ་ཕོ སྤྱང་ཀི །ཁྱེད་རང གང དུ ཡོད་དམ ཞེས སྐད བརྒྱབ་པ ར སྤྱང་ཀི ས ཨུམ ཨུམ ཨུམ ཟེར ། རི་བོང གིས ཨུམ མ་ཟེར ཨ ཟེར དང བཤད་པ ས སྤྱང་ཀི ས ཨ ཞེས ཟེར་མ་ཐག ཤིང་ཁ ནས ཤོར ཏེ གཡང དུ ལྷུང་བ ས ཤི ། དེ་ནས ཤྭ་བ ཨ་མ ས རི་བོང ལ ཐུགས་རྗེ ལེགས་འབུལ ཞུས་པ དང རང གི ཕྲུ་གུ འི དགྲ་ཤ ལེན་ཐུབ་པ ས སེམས བདེ སྟེ གནས་སོ ། 