སྤྱི་ཚོགས དཔྱད་བརྗོད ། བསྟན་འཛིན་རང་བྱུང  ། ཨིན་ལན ། བཙན་བྱོལ་མཛེས་མ དང བློ་བཟང་དབང་རྒྱལ གཉིས གླེང་བ ། ཕྱི་ལོ ༢༠༡༦ ལོ-འི བཙན་བྱོལ མཛེས་མ-འི བོད་སྐད་ཡིག གི གནས་བབ ལས འཕྲོས་པ-འི དྲ ཐོག གི གནས་ཚུལ སྐོར ཞིག ལ མདོར་བསྡུས་ན-ས ལན་འདེབས བྱེད རྒྱུ ཡིན ། ༡) བསྟན་འཛིན་སངས་ཉི བོད མི་རིགས ངོ་མ ཞིག ཡིན་པ བསྙོན་མེད རེད ཟེར ། ལན ། བོད མི་རིགས དངོས་གནས ཟེར་བ དེ ཡང་སྙིང ག་འདྲ ཞིག ལ གོ དགོས ། ཆོས་ལུགས དང དད་མོས ། ས་ཁོངས དང ཁྲག་རྒྱུན ། ལོ་རྒྱུས དང ཆབ་སྲིད ། ད་དུང སེམས་པ བཟང་མིན དང  ། མི དྲང་བོ ཡིན་མིན སོགས རྒྱུ་མཚན བྱེ་བྲག་པ ཞིག གིས ཡོངས་ཁྱབ རང་བཞིན གྱི སྒོ་ནས བོད མི་རིགས དངོས་གནས ཡིན་མིན ནམ་ཡང མཚོན མི་ཐུབ ། འོན་ཀྱང ། བོད མི་རིགས ཚང་མ-ར ཐུན་མོང གིས ཡོད་པ-འི ངོ་བོ་གཅིག ཡོད་པ དེ་ནི ། བོད ཀྱི ཐུན་མོང གི སྐད་ཡིག དང །སྐད་ཡིག དེ ལ བརྟེན་པ-འི བོད་མི-འི ཐུན་མོང གི སྤྱི་ཚོགས རིག་གནས འདུ་ཤེས ཀྱི བསམ་བློ དེ གཉིས ཡིན ། དེ་ཡང མཐར་གཏུགས ནས བཤད་ན ། བོད ཀྱི སྐད་ཡིག ནི བོད མི་རིགས ཀྱི ཐུན་མོང བསམ་བློ-འི འདུ་ཤེས ཀྱི རྨང་གཞི ཡིན ། གལ་སྲིད ། ཕ་མ-འི ཁྲག་རྒྱུན ཙམ བོད་རིགས ལས སྐྱེས་པ ཞིག ཡིན་ནའང  ། ཁྱེད་རང ལ བོད ཀྱི སྐད་ཡིག དང དེ ལ བརྟེན་པ-འི བོད ཀྱི ཐུན་མོང སྤྱི་ཚོགས འདུ་ཤེས ཀྱི བསམ་བློ ཡང མེད ཚེ ། ཁྱེད ཀྱིས ཇི་ལྟར རང་ཉིད བོད་རིགས ངོ་མ ཞིག ཡིན་པ བསྒྲུབ་རྒྱུ ཡིན ། བསྟན་འཛིན་སངས་ཉི ལགས ལ ཕྱི་ལོ ༢༠༡༦ ཟླ ༦ ཚེས ༥ དགོང་མོ བོད ཀྱི མཛེས་མ-འི རྒྱལ་ཁ ཐོབ་པ-འི སྐབས རྡ་རམ ས ལ-འི བོད ཀྱི ཟློས་གར་ཁང དུ མཛེས་མ-འི འགྲན བསྡུར ལ རྒྱབ་སྐྱོར བྱེད མཁན བྱང་ཆུབ སྙན་གྲགས དང  ། མཛེས་མ-འི འགྲན་བསྡུར གོ་སྒྲིག་པ བློ་བཟང་དབང་རྒྱལ བཅས ། ༢) བོད་རིགས གཞོན་སྐྱེས ཚོར སེམས་ཤུགས སྤོར དགོས་པ ལས སྐྱོན་བརྗོད བྱེད་མི་ཉན ཟེར ། ལན ། སེམས་ཤུགས སྤོར དགོས་པ བདེན་པ ཡིན་ན་ཡང  ། ལེགས་སྤེལ་ཉེས་འགོག གི སྐྱོན་བརྗོད བྱས ནས ཡར་རྒྱས གཏོང དགོས་པ ནི དེ་ལས ཀྱང གལ་ཆེན དང་ཁ་ཚ་དགོས་གཏུགས རེད ། གཏམ་དཔེ-ར ། སྐྱོན་བརྗོད མེད ན ཡར་རྒྱས མེད དང  ། ཤ་ཚ་བ-འི གཏམ ལ སྙན་མོ མེད ཟེར མ་ཡིན ནམ ། འོན་ཀྱང  ། གང་ཟག སྒེར ལ ཕན་སེམས ཀྱི སྒོ ནས སྐྱོན་བརྗོད བྱེད དགོས་པ ལས ཕ་རོལ་བོ ལ ཕྲག་དོག དང གནག་སེམས ཀྱིས བསླངས་པ-འི སྐྱོན་བརྗོད བྱེད་མི་རུང  ། སེམས་ཤུགས གཅིག་བུ ཙམ སྤེལ ནས ར་མ་ལུག གི བོད ཀྱི མི་རབས ཤིག བསྐྱེད་བསྲིང བྱེད་པ ལས ། སྐྱོན་བརྗོད བྱས ནས བོད་མི སྤུས་དག ཁ་ཤས གསོ་སྐྱོང བྱས ན མི་དགའ འམ ། ༣) བོད ལ དགའ་ཞེན དང སེམས་ཤུགས ཡོད ན བོད་སྐད མི་ཤེས ཀྱང མི་སྐྱོན ཟེར ། ལན ། བོད ལ དགའ་ཞེན དང སེམས་ཤུགས ཡོད་པ-ར རྗེས་སུ ཡི་རངས ཀྱི གནས རེད ། ཕྱི་རྒྱལ་བ ཚོ-འི ནང དུ ཡང བོད ལ དགའ་ཞེན དང སེམས་ཤུགས ཡོད་མཁན ཧ་ཅང མང  ། འོན་ཀྱང  ། བོད་སྐད མི་ཤེས ཞིང དེ དང འབྲེལ་བ-འི རིག་གནས འདུ་ཤེས དེ མེད ཚེ ། ཁྱེད་རང ནམ་ཡང བོད་རིགས ངོ་མ ཞིག ཏུ ཆགས ཐུབ་མེད ། བོད་རིགས ངོ་མ ཡིན་མིན གྱི ས་མཚམས དེ སེམས་ཤུགས ཆེ་མིན གྱི སྒང ན མེད ། གལ་སྲིད ། ཁྱེད་རང ཆེས མི ཐ་ཤལ ཞིག ཡིན་ན་ཡང  ། བོད་སྐད དང བོད ཀྱི སྤྱི་ཚོགས རིག་གནས འདུ་ཤེས དེ ཡོད ཚེ ། ཁྱེད་རང དཀྲུས ནས མི་དག་པ-འི བོད་པ དེ ཡིན ། བོད་རིགས དངོས་གནས ཡིན་མིན གྱི གནད་དོན ནི ། སེམས་བཟང་མིན དང སྤྱོད་པ ཡག་སྡུག ཙམ གྱིས འབྱེད ཀྱིན མེད ། ༤) བོད་སྐད དང བོད ཀྱི རིག་གནས འདུ་ཤེས མེད་པ དེ ཁོར་ཡུག གི ཤུགས་རྐྱེན གྱིས རེད ། དེ དམིགས་བསལ མ་རེད དམ ཟེར ། ལན ། བོད མི་རིགས ཤིག གི ངོ་བོ ཚང མིན དེ བོད ཀྱི སྐད་ཡིག དང དེ-ས བསྐྱེད་པ-འི རིག་གནས འདུ་ཤེས ཀྱིས ཐག་གཅོད དགོས་པ ལས ། དེ ལ རྒྱལ་ཁབ ཀྱི ཁྲིམས་ལུགས བཞིན དམིགས་བསལ གཏོང་རྒྱུ དང གནས་ཚུལ གཞན ལ ཁག་འགེལ བྱེད་རྒྱུ ནམ་ཡང མེད ། བོད ནང དུ རྒྱ་ནག་གཞུང གིས སྐད་ཡིག ཐོབ་ཐང བཙན་འཕྲོག གི དཀའ་ངལ དང  ། བཙན་བྱོལ དུ ཕྱི-འི ཤུགས་རྐྱེན གྱིས བོད ཀྱི སྐད་ཡིག དང འདུ་ཤེས ལ འཇབ་རྒོལ ཐེབས་པ སོགས བཤད མི ཚར་བ-འི རྒྱུ་མཚན མང་བོ ཞིག ཡོད ངེས ཀྱང  ། མཐར་དེད ན རང གིས མ་བྱས་པ-འམ ཡང ན མ་འཇོན་པ དེ-འི འགྲེལ་བཤད ཙམ ལས གང་ཡང མིན ། འོན་ཀྱང  ། རང་ཉིད ལ འོས་ཆོས གང་ཞིག ཚང་མེད་པ དེ ཡར་རྒྱས བཏང ནས མཐར ཚད་ལྡན གྱི བོད་མི ཞིག ཆགས་རྒྱུ-འི ཐོབ་ཐང ཚང་མ-ར ཡོད་པ ཡིན ། ༥) བོད ཀྱི སྐད་ཡིག ཤེས ཁག་པོ དང སྦྱོང ཁག་པོ འདུག ཟེར ། ལན ། མཉམ་འབྲེལ་རྒྱལ་ཚོགས ཀྱི སྙན ཐོ ལྟར ན ། ཕ་སྐད ནི སྤྱི-འི ཆ་ནས ཤེས སླ་ཤོས དེ ཡིན ཞེས བཤད འདུག བོད་སྐད བཤད་པ-ར མི་དགའ ཞིང བོད་ཡིག ཀློག་པ-ར མི་སྤྲོ་མཁན ཚོ ལ་ལ-ས སླ་བོ ཞིག མིན ཡང སྲིད ། གང་ཡིན ཟེར ན ། ཁྱེད ཀྱི སློབ་སྦྱོང གི དུས་ཚོད མང་ཆེ་བ སྐད་ཡིག གཉིས་པ ཞིག ལ ཨུ་ཚུགས ཀྱིས འཇུས ནས བསྐྱལ ཚར་བ-ས རེད ། དཔེར་ན ། རྒྱ་སྐད འདི འཛམ་གླིང སྐད་ཡིག ཁྲོད ཀྱི སྦྱོང དཀའ་ཤོས ཨང་དང་བོ དེ རེད ། འོན་ཀྱང  ། ཕྱི་སྡོད རྒྱ་རིགས ཁྲོད དུ རྒྱ་སྐད རྒྱ་ཡིག མི་ཤེས་མཁན ཞིག ཕལ་ཆེར བཙལ ན རྙེད དཀའ་བ-འི ཚད རེད ། ལྷག་པར ཁོ་ཚོས རྒྱ་སྐད སྐྱོན ཚེ སྐད་རིགས གཞན ཞིག དང དཀྲུགས ནས ནམ་ཡང མི་བསྐྱོན ། ཨ་རབ་དང ཉི་ཧོང་གི སྐད་ཡིག སྦྱོང དཀའ ཤོས ཨང གཉིས་པ དང གསུམ་པ རེད ། འོན་ཀྱང  ། རང་སྐད མི་ཤེས་པ-འམ རང་སྐད ཐུག་པ བཞིན དཀྲུགས ནས སྐྱོན་མཁན གྱི ཨ རབ་དང ཉི་ཧོང་བ ག་ཚོད ཅིག ཁྱེད ཀྱིས མཐོང མྱོང  ། ༦) བོད སྐད་ཡིག མི་ཤེས་མཁན ཙམ ལ སྐྱོན་བརྗོད བྱེད་མཁན ཚོ ཀླད་པ མཁྲེགས་པོ དང རྗེས་ལུས རེད ཟེར ། ལན ། ཁྱེད ཀྱིས རྗེས་ལུས དང སྔོན་ཐོན ཟེར་བ དེ-ར འགྲེལ་བཤད ཅིག བསྐྱོན དང  ། དཔལ་འབྱོར དང ཆབ་སྲིད ། ཚན་རིག སོགས ཀྱི སྡེ་ཚན ལས ། གཞན མི་རིགས ཞིག གི ངོ་བོ ཡིན་མིན སྐོར ལ རྗེས་ལུས དང སྔོན་ཐོན ཟེར་བ ཞིག མེད་པ-ར སྣང  ། ཁྱེད་རང དེང་རབས ཡིན་མདོག གིས མི་རིགས ཀྱི ངོ་བོ ལ ། སྐད་ཡིག དང རིག་གནས འདུ་ཤེས སོགས གང་ཡང མི་དགོས ཟེར ན ། སྐད་ཆ དེ-ས ཁྱེད་རང རིག་གནས གསར་བརྗེ-འི སྐབས ཀྱི སྔོན་ཐོན་པ ཞིག ཏུ བསྒྲུབས་པ ལས དེང་རབས ཤེས་ཡོན སྔོན་ཐོན ཞིག ཏུ བསྟན་མེད ། ༧) བོད ཀྱི མཛེས་མ-ས བོད སྐད་ཡིག རྗེས སུ ག་ལེ-ར ཡར་རྒྱས བཏང ན འགྲིག གི རེད ཟེར ། ལན ། གལ་སྲིད འགྲན་བསྡུར དེ བོད་རིགས ཡིན་པ-འི རྨང་གཞི-འི ཐོག ཏུ འཚོག བཞིན ཡོད ཚེ ། བོད་རིགས ཀྱི ངོ་བོ ཆ་ཚང མེད་མཁན ཞིག ལ བོད ཀྱི མཛངས་མ-འི མཚན་སྙན དེ ནམ་ཡང མི་ཐོབ ། གནད་དོན དེ་ནི དཔེར་ན ། སློབ་གྲྭ ཆེན མོ-འི ལག་འཁྱེར སྔོན ལ བླངས ནས སློབ་གྲྭ་ཆེན་མོ-འི སློབ་སྦྱོང རྗེས ལ བྱེད ཀྱི ཡིན བཤད་པ ལྟ་བུ ཞིག རེད ། ལུགས་ལྡོག གི གོ་རིམ དེ་འདྲ ཁས་ལེན་མཁན གྱི སློབ་གླིང ཞིག འཛམ་གླིང འདི ན ཡོད རྒྱུ མ རེད ། ༨) ནོར་འཁྲུལ དེ ཡོད་ཚད མཛེས་མ བསྟན་འཛིན་སངས་ཉི ལ ཡོད་པ རེད ཟེར ། ལན ། བོད་སྐད གཙང་མ ཞིག བསྐྱོན མ་ཐུབ་པ དེ སངས་ཉི ལགས ཀྱི ཞན་ཆ ཆེན་པོ ཞིག ཡིན་ན་ཡང  ། ནོར་འཁྲུལ དེ ཡོད་ཚད ཁོ་མོ-ར གཅིག་པོ-ར འགེལ མི་རུང  ། ཁྱེད ཀྱིས གཟིགས དང  ། ཕུགས་རྒྱང རིང བོ-འི བཙན་བྱོལ སྤྱི་ཚོགས ཀྱི དགོས་མཁོ-ར དམིགས ནས ། བོད་གཞུང གི ཕྱི་སྐྱོད སློབ་ཡོན ཁག དང  ། སྲིད་སྐྱོང སློབ་ཡོན ། གཞུང་ཞབས ལས་བྱེད ཀྱི ས་མིག ཁག དེ་བཞིན གཞུང་འབྲེལ་མིན་པ-འི་ཚོགས་སྡེ མང་བོ ཞིག ལ བོད སྐད་ཡིག ཤེས དགོས་པ-འི མ་མཐ-འི ཆ་རྐྱེན ཡོད ། འོན་ཀྱང  ། བློ་བཟང་དབང་རྒྱལ གྱི མཛེས་མ འགྲན་བསྡུར ལ་ཆ་རྐྱེན དེ་འདྲ གཏན་ནས་མེད ། ཐ་ན འགྲན་བསྡུར འདི ལ བོད ཀྱི དཔྱ་ཁྲལ རང་བཙན་ལག་དེབ ཀྱི ངོ་བཤུས ཙམ ཡང སྟོན མི་དགོས ། བློ་བཟང་དབང་རྒྱལ གྱི འགྲན་བསྡུར འདི-འི གཟུ་དཔང ཚང་མ ཡང བོད ཀྱི རིག་གནས དང མཛེས་དཔྱོད ལྟ་བ-ར གོ་རྟོགས ཅི་ཡང་མེད་པ-འི ཕྱི་རྒྱལ མགོ་སེ-ར དང རྒྱ་གར ཚོང་བ ཁ་ཤས ཡིན ། ཁོ ལ མཚོན ན ། ཧི་མ་ལ་ཡ-འི མཛེས་མ དང བོད ཀྱི མཛེས་མ-འི འགྲན་བསྡུར འདི གཉིས ལོ་གཅིག གི ཡོང་འབབ ཐོན་ཁུངས གཙོ་བོ གཉིས ཡིན ། བུ་མོ ཁ་ཤས གར་སྟེགས སྟེང དུ་འགྲོ ཐུབ་པ ཙམ གྱིས ཁོ-འི དམིགས་ཡུལ འགྲུབ བཞིན ཡོད ། དེ-ར བརྟེན ། འགན དང ནོར་འཁྲུལ གཙོ་བོ བློ་བཟང་དབང་རྒྱལ ལ ཡོད ། ༩) བཙན བྱོལ གྱི བོད་མི ཚང་མས རང་ཉིད ཀྱི ངོ་བོ ཡོངས་སུ བརླགས་ཟིན ཟེར ། ལན ། ཁྱེད རང་ཉིད ཀྱིས ཐོག་མ-ར བོད ཀྱི ངོ་བོ ཞེས་པ དེ-ར གོ་བ ཟབ་མོ ཞིག ལེན་རྒྱུ གལ་ཆེ ། དེ་བཞིན སྤྱི་ཚོགས ཁྱོན་ཡོངས ལ རྒྱུགས་པ ལེབ་རྡུང མི་བྱེད རྒྱུ དེ-འང ཤེས དགོས ། ་བཙན་བྱོལ སྤྱི་ཚོགས ཁྲོད དུ-འང བོད སྐད་ཡིག དང རིག་གནས འདུ་ཤེས བཅས ལ གཟེངས་སུ་ཐོན་པ-འི མི་སྣ ཡང ཧ་ཅང མང་བོ གསོ་སྐྱོང བྱས ཡོད ། ་སོ་སོ-འི ཕྱོགས ནས འཐུས་ཤོར དུ སོང་བ-འི མི་སྒེར ཁ་ཤས ནི བོད ཕྱི་ནང གཉིས སུ ཡོད་པ ཡིན ། སྤྱི་ཚོགས ཤིག ལ མཚོན ན ཡག སྡུག གཉིས་ཆ ཡོད་པ དེ ཆོས་ཉིད ལྟ་བུ ཞིག རེད ། བུ་མོ གཅིག གི ཐུག ཤིང བཀོལ ནས བཙན་བྱོལ གྱི མི་འབོར སྟོང་ཕྲག བརྒྱ དང བཞི་བཅུ ལྷག ལ བསྡོམས རྒྱག་མི རུང  ། ༣) ད ཐེངས ཀྱི གནས་ཚུལ འདི བློ་བཟང་དབང་རྒྱལ ལ འབྲེལ་བ མི་འདུག ཟེར ། ལན ། ད་ཐེངས ཀྱི གནད་དོན འདི-འི འགན གཙོ་བོ བློ་བཟང་དབང་རྒྱལ གྱིས འཁུར དགོས ། གལ་སྲིད ། བསྟན་འཛིན་སངས་ཉི ལགས ཀྱིས བོད སྐད་ཡིག ཡར་རྒྱས མ་བཏང པར འཐུས་ཤོར ཕྱིན ཡོད ན ། བློ་བཟང་དབང་རྒྱལ གྱིས མཛེས་མ འགྲན་བསྡུར འདི-འི གཞི་རིམ གྱི ཆ་རྐྱེན ཁྲོད དུ བོད སྐད་ཡིག རང་རྐྱ འཕེལ་བ ཞེས མ་བཀོད་པ ནི ནོར་འཁྲུལ ཆེ་ཤོས དེ རེད ། ནོར་འཁྲུལ དེ སྐབས འདི གཅིག་པོ ཙམ མ་ཡིན་པ-ར ། སྔོན ནས ད་བར གྱི མཛེས་མ འགྲན་བསྡུར ཚང་མ-འི སྐབས སུ བཟོས ནས ད་བར དུ སླེབས་པ རེད ། འདི-འི ཕྱོགས ནས བློ་བཟང་དབང་རྒྱལ གྱིས བོད མི་དམངས ལ དགོངས་དག ཞུས ན རེད ། གསལ བཤད ། (བཙན བྱོལ བོད ཀྱི མཛེས་མ ། ) བོད་ནང གི བོད་མི མང་བོ-འི བསམ་ཚུལ བཞིན ། བློ་བཟང་དབང་རྒྱལ གྱི འགྲན་བསྡུར གོ་སྒྲིག འདི བཙན་བྱོལ གྱི ངོ་གདོང ཙམ མཚོན་པ-འི སྒེར གྱི མཛེས་མ འགྲན་བསྡུར ཙམ ཡིན་པ ལས ། ཡོངས་ཁྱབ རང་བཞིན གྱི (བོད ཀྱི མཛངས་མ )འགྲན་བསྡུར མིན་པ-ར བརྟེན ། ང-ས ཐ་སྙད ཡང དེ་ལྟར དུ བཏགས་ཡོད ། (བཙན བྱོལ མཛེས་མ ཞེས་པ-འི ཐ་སྙད འདི འཚམས་ཤོས རེད ། ) སྐབས འདི-ར བསྟན་འཛིན་སངས་ཉི ཙམ ལ སྐྱོན་བརྗོད བྱེད་པ ལས ། བློ་བཟང་དབང་རྒྱལ ལ ལྷག་བསམ་རྣམ་དག གི སྐྱོན་བརྗོད དང ལེགས་སྤེལ ཉེས་འགོག གི ལམ་སྟོན བྱེད་འོས ། ལྷག་པར དུ ལོ རྗེས་མ ནས བཟུང  ། བོད སྐད་ཡིག རང་རྐྱ་འཕེར་བ ཙམ བཙན་བྱོལ མཛེས་མ-འི སྔོན་འགྲོ-འི ཆ་རྐྱེན ཞིག ཏུ བགྲངས དགོས་པ-འི འབོད་སྐུལ བྱེད དགོས ། དེ་བཞིན བློ་བཟང་དབང་རྒྱལ ཁོ རང་ཉིད ཀྱིས ཀྱང ནམ་རྒྱུན ལྡིང་ཆ གང་མང གི ཐོག ཏུ ། བོད་སྐད ། ཨིན་སྐད ། ཧིན་སྐད སོགས བསྲེས་སྐད རྒྱག བཞིན འདི ལ ཡང དྲན་གསོ གཏོང དགོས ། གནད་དོན འདི ལ བརྟེན ། བཙན་བྱོལ མཛེས་མ ཚོ ཡང  ། དགེ་རྒན ངན་པ-འི དགེ་ཕྲུག དང ཕ་མ ངན་པ-འི བུ་ཕྲུག ཆགས་པ རེད ། 