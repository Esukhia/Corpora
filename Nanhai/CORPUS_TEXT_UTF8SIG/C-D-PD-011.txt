དོན་མེད དུ ཁོང་ཁྲོ ལངས་པ ། གནམ་སྔ་མོ ར ། གླང་བོ་ཆེ ཞིག ཡོད་པ དེ ས རང་གི ཆུང་མ བལ་གླང་མོ ར རྒྱུན་པ ར འཁོན ཞིང འཛིང་བ ར གནས ། དེ འི རྒྱུ་མཚན ནི བལ་གླང་མོ དེ གླང་བོ་ཆེ འི ཕྲུ་གུ གཞན ཞིག ལ ཆགས ནས རྟག་ཏུ དེ དང འགྲོགས་པ འི རྐྱེན གྱིས སོ །  ། ཉིན ཞིག ལ བལ་གླང་མོ ས རང་གི དགའ་རོགས “འུ་གཉིས རྒྱུན་དུ འདི་ལྟ ར འགྲོགས་ན ། ཁྱོ་བོ ས ཤེས་ཉེན ཡོད་པ ས ས་ཆ གཞན ཞིག ཏུ བྲོས་ན ཅི་འདྲ ཡིན།” ཞེས དྲིས་པ ལ ། གླང་ཆེན གྱི ཕྲུ་གུ སྐྲག ནས རེ་ཞིག འཐད་པ མ་བྱུང ། དེ འི་ཕྱིར ། བལ་གླང་མོ ནི དུས་རྒྱུན དུ སེམས་སྡུག གིས ཁྱེར ནས ཇི་ལྟར བྱས ན ད་གཟོད རང་གི ཁྱོ་བོ དང བྲལ ནས དགའ་རོགས དང འགྲོགས ཐུབ་པ ར བསམས ། ཉིན་ཞིག ལ ། བལ་གླང་མོ རང་ཁྱིམ དུ སོང ནས ཁྱོ་བོ ར “ཁྱེད རྒྱུན་པ ར ཁྱིམ དུ བསྡད་ན ན་ཚ བྱུང་ཉེན ཡོད་པས ། མཉམ དུ ཁྲུས་རྫིང དུ ཞུགས ནས སེམས གཡེང་ན མི་བཟང ངམ།” ཞེས གཡོ་བ འི ཟོལ གྱིས བཤད་པ་ན ། གླང་བོ་ཆེ ས དོན མ་རྟོགས་པ ར དེ་ལྟར ཁས་བླངས ། རྫིང་བུ འི འགྲམ དུ ཐོན་མ་ཐག བལ་གླང་མོ ས སླར་ཡང ཁྱོ་བོ ར “འུ་གཉིས རྫིང་བུ ར ཞུགས ཏེ མགོ ཆུ འི ཞབས སུ འཛུལ ནས ཡུན སུ རིང་བ ར བལྟ དང ། གལ་ཏེ ཁྱེད ཀྱི རྒྱལ ལོན་ན ད་ནས་བཟུང ང ས ཁྱེད ཀྱིས ཅི གསུངས་པ དེ་བཞིན དུ བྱ ངེས ཡིན།” ཟེར ། གླང་བོ་ཆེ ས དེ་སྐད ཐོས ནས དགའ་སྤྲོ དཔག་མེད བསྐྱེས ཏེ རྫིང་བུ ར ཞུགས་པ ར མ་ཟད ། མགོ འང ཆུ ནང དུ འཛུལ ནས ཡུན་རིང བསྡད ། བལ་གླང་མོ ས གོ་སྐབས དེ དང བསྟུན ཏེ གླང་བོ ཆེ འི ཕྲུ་གུ ཁྲིད ནས བྲོས སོ །  ། གླང་བོ་ཆེ ས མགོ ཡུན་རིང་བོ ར ཆུ འོག ཏུ འཛུལ ཏེ གློ་བུར ཆུ ལས མགོ དགྱེ ནས བལྟས་པ་ན བལ་གླང་མོ མ་མཐོང་བ ས ། དེ་ནི བདག ཕམ་པ ར འགྱུར འགྲོ སྙམ ནས སླར་ཡང མགོ ཆུ ནང དུ འཛུལ ནས ཡུན་རིང བོར བསྡད ། གླང་བོ་ཆེ ཆུ་འོག ཏུ ཡུན་རིང་བོ ར བསྡད དེ སེམས་སུ ད་ཐེངས བལ་གླང་མོ ཕམ སོང ཁོ་ཐག ཡིན སྙམ །  ། ཆུ་ནང དུ བསྡད་པ འི དུས་ཡུན ཧ་ཅང རིང་བ ས ། གླང་བོ་ཆེ ནི དབུགས ཀྱང ཆད ལ ཁད བྱུང ནས མགོ སླར་ཡང མི་དགྱེ ཐབས་མེད བྱུང ། ཡིན་ན་ཡང བལ་གླང་མོ ནི གྲིབ་མ ཙམ ཡང མཐོང་རྒྱུ མེད་པ ར གར་སོང་ཆ་མེད དུ གྱུར ། གླང་བོ་ཆེ ཚིག་པ ཟོས ཏེ རྫིང་བུ ཡར་དཀྲུགས་མར་དཀྲུགས བྱས་པ ས ། ཉ དང རུས་སྦལ མང་བོ དོན་མེད དུ བསད ། དོན དེ ལྷ ས མཐོང ནས“ ཀྱེ་མ ཤ་ཡི་ཕུང་བོ་ཆེ ། །འདི ལ ཤེས་རབ ཡོད མ་ཡིན ། །གཞན གྱིས ཆུང་མ འཕྲོགས གྱུར ན ། གཞན ལ སྡུག་བསྔལ སྟོན་པ ར བྱེད ། །” ཅེས གསུངས སོ །  ། 