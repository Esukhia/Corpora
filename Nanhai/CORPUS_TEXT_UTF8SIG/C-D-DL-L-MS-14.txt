﻿ སྲོལ་རྒྱུན དཔྱད་གླེང  ། བག་མ འི ངུ་ཁ གཅོད པ ། དེ ནི བག་མ འི མགོ་སྐྲ གཡས་གཡོན གཉིས ནས མདུན དུ བླངས ནས ལྟག་རྒྱབ ཀྱི སྐྲ་སྣེ ལ ཁ་བཏགས ཞིག བཏགས སྟེ ནང ནས སྒོར འབུད དུས ཨ་མ དང མ་སྲུ ཆེ རྒན ཞིག གིས བག་མ འི སྐྲ ལན་བུ རྗེས ནས ཕྱིར ལ ཐེངས གཅིག འཐེན་པ རེད ། དེ གོང ནས བཤད ཟིན་པ-འི གཡང ལེན་པ-འི སྲོལ དང གཅིག་མཚུངས རེད ། བུ་མོ ས རྒྱབ ཕ་ཡུལ ལ མི་སྟོན པ འི ཆེད ཁ་ཕྱི ར འཁོར ནས བག་རོགས དང བུད་མེད སྐོར ཞིག གིས བསྐྱོར ནས ཕྱིར་ནུར བྱས ནས ཕྱི་སྒོ-ར ཐོན་པ ན་ཁ སྔུན ལ འཁོར ཏེ བག་རོགས ལྟག་བརྒྱབ ལ སྒུར ནས ངུ བཞིན འགྲོ སྟེ ཨ་ཞང ཚང གིས མི ཞིག གིས ལག་ཕྱིས དང དར་གོས ཡུག་གཅིག བཟུང ནས ངུ་ཁ་ལེན པ ཡིན ། ཨ ལོ་ལོ ། ཨ ཚ་མོ ། ཁྱོད དེ་འདྲ སྨྲ་ངེ་སྨྲེང་ངེ་་མ བྱེད །  ། རྨ་ཆུ བཅད ནས ཕ་རོལ མ་བྱིན །  ། འབྲི་ཆུ བཅད ནས ཚུར་རོལ མ་བྱིན །  ། སྐད ཆེན ཞིག གིས བོས ན གོ་ས །  ། གཟུགས ཆེན ཞིག གིས བལྟས ན རིག ས །  ། སྔུན་རྟིང གིས གནས ནོན དགོས །  ། ཕྱི་རྟིང གིས ཡུལ ནོན དགོས །  ། སྟ་རེ བསྲིངས ན ནགས ལ རྩེབ ཀི  ། ཐོམ་བུ བསྲིངས ན ཆུ ལ རྩེབ ཀི  ། ཨ ལོ་ལོ ། ཨ ཚ་མོ ། ཁྱོད དེ་འདྲ སྨྲ་ངེ་སྨྲེང་ངེ ཅིག མ་བྱེད །  ། རྟ་འདོ་བ བརྒྱ་ལ ཕ་ཡུལ མེད །  ། ཕ་ཡུལ མེད རུང སྤང ཡུལ ཡིན །  ། མཛོ་ཁྱུང་དཀར བརྒྱ་ལ ཕ་ཡུལ མེད །  ། ཕ་ཡུལ མེད རུང རྫ་ཡུལ ཡིན །  ། མ བུ་མོ བརྒྱ་ལ ཕ་ཡུལ མེད །  ། ཕ་ཡུལ མེད རུང གནས ཡུལ ཡིན །  ། བན་དེ བརྒྱ་ལ ཕ་ཡུལ མེད །  ། ཕ་ཡུལ མེད རུང སྒར ཡུལ ཡིན །  ། སྡོང་བོ འཛུགས ས རྐ ཁ ཡིན ཟེར ཀི  ། ལོ གསུམ སོང ན སྡོང་རྒན ཉན ཀི  ། བན་དེ འགྲོ་ས སྒར ཡུལ ཡིན ཟེར ཀི  ། ལོ གསུམ སོང ན དགོན་བདག ཉན ཀི  ། བུ་མོ འགྲོ་ས གནས་ཡུལ ཡིན ཟེར ཀི ལོ གསུམ སོང ན ཁྱིམ་བདག ཉན ཀི  ། ཨ ལོ་ལོ ། ཨ ཚ་མོ ། གཉེན འདི འུ་ཚོ རིང དར ནི ཞིག མ་རེད །  ། གཉེན འདི དང་བོ དགུང་སྔོན གནམ ནས དར ཟིག  ། དགུང ཉི་ཟླ གཉིས ཀྱིས ཉེ བོ བསྒྲིགས ཟིག  ། སྨིན་དྲུག ཕྲ་མོ བག་མ བྱས ཟིག  ། སྐར་མ་སྨེ་བདུན བག་རོགས བྱས ཟིག  ། བག་རོགས ཟེར་བ དེ་ནས དར ཟིག  ། ཡ ། ཨ ལོ་ལོ ། ཨ ཚ་མོ ། གཉེན འདི འུ་ཚོ རིང དར ནི ཞིག མ་རེད །  ། དང་པོ ལྷ་ཀླུ གཉིས ཀྱིས གཉེན་བསྒྲིགས ཟིག  ། སྟོད ལྷ་ཆེན་ཚངས་པ་དཀར་བོ འི བུ་མོ དེ །  ། ཀླུ་རྒྱལ་གཙུག་ན་རིན་ཆེན ལ མནའ་མ བྱིན ཟིག  ། ལྷ་སྲིན་སྡེ་བརྒྱད འགྲུལ་བ སོང ཟིག  ། འགྲུལ་བ ཟེར་བ དེ་ནས དར ཟིག  ། ཨ་མྱེས་རྨ་ཆེན འགྲུལ མགོ བྱས ཟིག  ། འགྲུལ མགོ ཟེར་བ དེ་ནས དར ཟིག  ། ཡ ། ཨ ལོ་ལོ ། ཨ ཚ་མོ ། གཉེན འདི འུ་ཚོ རིང དར ནི ཞིག མ་རེད །  ། དང་བོ རྒྱ་བོད གཉིས ཀྱིས གཉེན་བསྒྲིགས ཟིག  ། བོད་རྒྱལ སྲོང་བཙན་སྒམ་པོ འི བཙུན་མོ ལ །  ། རྒྱ་བཟའ འུན་ཤིང་ཀོང་ཇོ གདན དྲངས ཟིག  ། བློན་པོ མགར བསྟན་པ བར་བ བྱས ཟིག  ། བར བ ཟེར་བ དེ་ནས དར ཟིག  ། ཉི་ཟླ གཉིས ཀྱིས རྫོངས་པ བྱིན ཟིག  ། རྫོངས་པ ཟེར་བ དེ་ནས དར ཟིག ཡ ། ཨ ལོ་ལོ ། ཨ ཚ་མོ ། ཁྱོད དེ་འདྲ སྨྲ་ངེ་སྨྲེང་ངེ མ་བྱེད །  ། ཕ སྟག་གཟིག འདྲ་བ འི བསྐྱལ ཡོད ཀི  ། མ་སྲུ རྨ་བྱ འདྲ་བ ས བསྐོར ཡོད ཀི  ། གཡུ་བྱུ་རུ མུ་མེན མུ་ཏིག གིས བརྒྱན ཡོད ཀི  ། གོས ཟ་འོག་དགུ་བརྩེགས གོན ཡོད ཀི  ། ཝ་དམར་པོ གྲ ཡག གོན ཡོད ཀི  ། ཕ་ལོ སྐུ་ཚེ བརྟན ནས བསྡད ན །  ། ལོ་རེ འི ནང ལ སྐོར རྒྱག བ །  ། ས་དོག་མོ འདྲ་བ-འི མ ཞིག ཡོད ཀི  ། མ་ལོ སྐུ་ཚེ བརྟན ནས བསྡད ན །  ། ཟླ་རེ འི ནང ན སྐོར རེ རྒྱག བ །  ། འབྲུག་ཕོ་ཆུང འདྲ་བ-འི སྤུན ཞིག ཡོད ཀི  ། སྤུན་ཆུང སྐུ་ཚེ བརྟན ནས བསྡད ན །  ། ཉིན་རེ འི ནང ལ སྐོར རེ རྒྱག བ །  ། ད མ་ངུ མ་ངུ གནས ལ སོང  ། །ཞེས བཤད་པ དང མཉམ་དུ དར་ཡུག བག་མ-འི མགོ་ཐོག ལ གཡུགས་པ ན ངུ་ངག ཇེ་དམའ རུ འགྲོ རུང ངུ་མཚམས མི་ཆོད ། མི གཞན ཞིག གིས སྔར་བཞིན ངུ་ཁ བཅད ཀྱང ངུ་མཚམས མ་ཆོད ན ཐེངས གསུམ་པ-ར ངུ་མཚམས ཆོད ངེས ཡིན ། བོད མི ས བཤད་ཚུལ ལ ། ཁྱི ལ རྔ་མ མེད ན ཐན ། མི་ལ ངོ་ཚ མེད ན ཐན ། བག་མ མ ངུ ན ཐན ཞེས བཤད་ཚུལ འདུག་པ ས བུ་མོ འཐད་མིན གང་ཡིན རུང ངུ བཞིན འདུག ངུ་ཁ་གཅོད སྲོལ ནི མི་རིགས གཞན ལ མེད་པ-འི བོད ཀྱི ཐུན་མོང་མ་ཡིན་པ འི རིག་གནས ཤུལ་བཞག གི ཉིང་བཅུད ཡིན་པ ས དུས ཀྱི འཕོ་འགྱུར དབང གིས ཉམས་དམས སུ འགྲོ བཞིན འདུག་པ ས ཕྱི་རབས་པ རྣམས ཀྱིས ཉར་ཚགས བྱེད་པ གལ་འགངས ཆེ-འོ ། མ་སྲུ རྣམས ཀྱིས བུ་མོ བསྐོར ནས ཚད་ངེས་ཅན ལ ཞིག ལ ཐོན་པ ན མ་སྲུ འགོག་པ-འི ཆོ་ག སྤེལ བཞིན ཡོད ། བར བས མ་སྲུ འགོག བྱེད ཀྱི ལེགས་སྐྱེས ལ གོས དང ཁ་བཏགས ། སྒོར་མོ ། ཀ་ར སོགས སྟེར དགོས ལ ། སྤྱིར་བཏང ཐེངས གསུམ རིམ་བཞིན མ་བཀག ན མི་ཁོགས་པ རེད ། མ་སྲུ ཚོ ས སྐྱེལ མཚམས བཞག རྗེས བག་རྟ་ལ བསྐྱོན ཏེ མགོ བསྒུར ནས ལམ ལ་ཆས པ རེད །  ། གཏོར་ཆོག རྣམས སུ རྒྱུ་སྐར་ཉེར་བརྒྱད དང  ། སྨེ་བ་དགུ སྤར་ཁ་བརྒྱད ། བརྟན་མ་བཅུ་གཉིས སོགས མཐོང ཡང མི་རྙེད་པ དང  ། དངོས་གནས ཡོད ཀྱང མི་སྣང་བ-འི གནས་ཚུལ ། རྩི་ཤིང དངོས ཟོང གི རིགས རྙེད སླ་བ དགོས་པ-ར བསྟན་པ ལ ། གསེར་དངུལ དང རྙེད དཀའ་བ དག དངོས སུ རྙེད ན རབ ཡིན ལ ། དེ་ལྟར མ་རྙེད་པ དང རྙེད་པ-འི ནུས་པ མེད ན དཔེ་འདྲ བ དང མཚོན་དོན ལྟ་བུ-ས དོད་ཐུབ ཀྱི གཏོར གཟུགས འདི་དག བཟོ་བ རེད ། ཚེ་གཏོར རང་རང གི ཚེ་གཅིག ལ འདང ངེས་པ-འི གཏོར་མ བཟོས ནས འཇོག་མཁན ཡང ཡོད ། འདི མང་ཆེ་བ ས རྩིག་སྲིབ སོགས ལ འཇོག ཟླ་གཏོར ཟླ་བ རེ་རེ འི ནང ལ བརྗེ གསོར བྱེད་རྒྱུ-འི གཏོར་མ ། དེ དང འབྲེལ་བ-ར ལོ བསྐང ཟླ་བསྐང འདོན རྒྱུ ཡོད ། རྟེན་གཏོར ནི ། གཏོར་མ དེ་ཉིད དུ ལྷ རུ བསྐྱེད ནས ལས་བཞི འི འཕྲིན་ལས བཅོལ་བ དེ རེད ། ལྷ གནས སའི རྟེན ཡིན་པ ས རྟེན་གཏོར ཟེར ། དབང་གཏོར ནི ། སློབ་མ ལ དབང དང རྗེས་གནང སོགས བསྐུར སྐབས གཏོར་མ ལ བརྟེན ནས བསྐུར་བ དེ ལ དབང་གཏོར ཟེར ། ཐུན་གཏོར ནི ། ཐུན་མཚམས དང ཐུན མཐ-ར འཕེན རྒྱུ-འི གཏོར་མ སྟེ གློ་བུར འཕྲིན་ལས བཅོལ་བ དང དགྲ་བགེགས བསྒྲོལ བ ལ འཕེན་པ-འི གཏོར་མ ། ཆུ་གཏོར ནི ། ཆུ་སྦྱིན དང འབྲེལ་བ-ར འབུལ རྒྱུ-འི གཏོར་མ ། མཚན་གཞི ནི གཏོར་མ་བརྒྱ་རྩ ལྟ་བུ རེད ། ཆབ་གཏོར ཡང ཟེར ། བརྒྱ་རྩ-འི གཏོར་མ ལ རིལ་བུ བརྒྱ དང བཅུ ཡོད་པ-ས གཏོར་མ་བརྒྱ་རྩ ཟེར ། བརྒྱ་རྩ འབུལ ས-འི མགྲོན ལ མགྲོན ཚན་པ བཅུ ཡོད ། བཅུ ལ ཡར མགྲོན ། བར མགྲོན ། མར མགྲོན ། ལྷག མགྲོན བཅས བཞི ཡོད ། ཀླུ་གཏོར ནི ། ཀླུ་སྨན དང དཀར་གསུམ་མངར་གསུམ བསྲེས ནས ཀླུ ལ འབུལ རྒྱུ-འི གཏོར་མ ལ ཟེར ། ཀླུ ལ བརྟེན ནས བྱུང་བ-འི ནད་ཞི་བ དང ཀླུ ལ བརྟེན་པ-འི དངོས་གྲུབ སྒྲུབ་པ-འི ཆེད་དུ ཀླུ་གཏོར གཏོང་བ ལ ཟེར ། །; རྩོམ་པ་པོ ནི བོད་ལྗོངས སློབ་གྲྭ ཆེན མོ འི ཞིབ་འཇུག སློབ་མ ཡིན ། མཚོ་སྔོན བོད་ཡིག གསར་འགྱུར ། 