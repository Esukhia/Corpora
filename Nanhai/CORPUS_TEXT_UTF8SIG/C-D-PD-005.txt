བུ་སྤུན ལམ་འགྲོ་ཅན གསུམ ། ལོ ཧ་ཅང མང་པོ འི གོང དུ འཆི་ལ་ཉེ་བ འི བགྲེས་སོང ཞིག གིས གྲོངས་ཁ ར བུ གསུམ་པོ ནད་ཁྲི འི ཟུར དུ བོས ཏེ ། འདར་སྐད འཁྲུག་འཁྲུག ངང ཕྲུ་གུ་ཚོ ། ང ནི ཤི་བ འདུག ཁྱོད་ཚོ གཅེན་གཅུང གསུམ གྱི སླད ཀྱི འཚོ་བ འི ཐད ཕུད ། ང ལ སེམས་ཁྲལ གཞན་དག་མེད ། ང ས ཚེ་འདི ར དངུལ བསགས མེད་པ ར དབུལ་པོ དབུལ་རྐྱང ཡིན་པ ནི ཁྱོད་རང ཚོ ས ཀྱང མཐོང་གསལ རེད ། འོན་ཏེ ང འི སེམས ལ ཁྱོད་ཚོ སྐྱིད་པོ བྱུང ན བསམ གྱིས ། ང ལ གང ཟེར ཡང ཅ་ལག གསུམ རང ཡོད་པ དེ་དག ད་ལྟ ང ས ཁྱོད བུ་སྤུན གསུམ ལ བགོ ཡི ཡིན ། བྱ་ཕོ དེ བུ རྒན་པ དང  ། ཟོར་བ དེ བུ འབྲིང་བ ། ཞི་མི དེ བུ ཆུང་བ བཅས ལ སྟེར་བ ཡིན ། དེ་ཚོ རྩ ཆེན་པོ་མེད ཀྱང  ། སྐབས་མཚམས སུ དེ་ཚོ ས ཕན ཧ་ཅང ཐོགས་པོ ཡོང་རྒྱུ ཡིན་པ ཁྱོད་ཚོ ས ཅི་ནས་ཀྱང བློ ལ བརྟན་པོ ར ངེས ཤིག ཁྱོད་ཚོ ས རིག་པ བསྒྲིམ ཤོག ཨང ཞེས བཤད་པ རེད །  ། ཕ ཡིས དེ་སྐད བཤད རྗེས གྲོངས་པ དང  ། བུ་སྤུན གསུམ གྱིས སེམས་སྡུག ཧ་ཅང ཆེན་པོ ས ངུས ཤིང  ། ཕ ཡི སྐུ་ཕུང དུར འཇུག ཟིན རྗེས ། བུ་རྒན་པ ས བྱ་ཕོ འཁྱེར ནས ལམ ལ ཞུགས་པ རེད ། ཁོ ས ཕྱིན ཕྱིན་པ ས གྲོང་ཁྱེར ཞིག གི ནང དུ སླེབས་པ དང  ། དེ་ག ར བྱ་ཕོ ཧ་ཅང མང་པོ ཡོད་པ མཐོང ཞིང  ། མི་ཚོ ས བྱ་ཕོ མཐོང་ཚེ ཧ ལས མདོག དང ཧང་སངས མདོག བྱེད ཀྱི མེད་པ རེད ། བུ རྒན་པ ས མུ་མཐུད དེ གྲོང་ཁྱེར མང་པོ བརྒྱུད ནས ཕྱིན་པ དང  ། བྱ་ཕོ མཐོང མྱོང ཡོད་མཁན རྐྱང་རྐྱང ཡིན ཞིང  ། སྐབས་རེ ཅོང་ཁང གི ཐོག་རྩེ ར ཡང བྱ་ཕོ ས མཇུག་སྒྲོ མཛེས་པོ དཀྲུག་བཞིན ཕར འགྲོ ཚུར་འགྲོ བྱེད་པ མཐོང་རྒྱུ ཡོད ། བུ རྒན་པ འི བསམ་པ ར ལུང་པ དེ་ཚོ ནས ཁོ ལ ཁེ་བཟང ཅི་ཡང རག མི་སྲིད སྙམ ནས ། སྡུག་རུས ཀྱིས ལམ ལ མུ་མཐུད ཞུགས་མཐ ར གནས་ཚུལ ལ འགྱུར་ལྡོག བྱུང་བ རེད ། ཁོ གླིང་ཕྲན ཞིག གི སྟེང དུ ལྗོངས་རྒྱུ་བ ར སླེབས་པ དང  ། གླིང་ཕྲན གྱི སྟེང གི མི ས བྱ་ཕོ མཐོང མྱོང གཏན་ནས་མེད སྟབས ། བྱ་ཕོ ཟེར་བ དེ ག་རེ ཡིན་མིན ཧ་གོ ཡི མེད་པ རེད ། ཁོ་ཚོ ས དུས་ཚོད དབྱེ མི་ཤེས་པ ས ། ཉི་མ གཅིག ལ སྔ་དགོང གཉིས དང ཉིན་དགུང བསྡོམས་པ ས གསུམ ཡོད་པ མི་ཤེས ཤིང  ། ཁོ་ཚོ སྐབས་རེ གློ་བུར ནམ་ཕྱེད ལ གཉིད་སད ཀྱི ཡོད་པ དེ་ཡང ཁོ་ཚོ ར ནམ་ཚོད འཛིན་མཁན ཞིག མེད་པ ས བྱས་པ རེད ། བུ རྒན་པ ས བྱ་ཕོ དེ འཁྱེར ནས གླིང་ཕྲན གྱི སྟེང དུ སླེབས་དུས ། ནམ་ཚོད འཛིན ཤེས་མཁན གྱི སྲོག་ཆགས དེ ས གླིང་ཕྲན གྱི སྟེང གི མི རྣམས སྐབས ཤིག རིང སྤྲོ་བ འཕེལ་བ ར བྱས ། མི དེ་ཚོས ལྟོས དང ཁོ ཉམས་དོད་པོ ག་འདྲ མི་འདུག གམ ། ཟེ་སྒྲོ དམར་པོ རྫིག མདོག་ཁ་ལ ། འགྲོ་དུས ནི མགོ དགྱེ་དགྱེ དང བྲང་ཁོག ལྡིར་ལྡིར བྱས ནས འགྲོ ཡི འདུག ག ཞེས གཏམ་གླེང སྣ་ཚོགས བྱེད ཀྱི ཡོད་པ དང  ། བྱ་ཕོ ངོ་མཚར་ཅན དེ ས ནམ་ཚོད འཛིན ཤེས་པ དེ ར ཁོ་ཚོ ས དེ་བས ཧ ལས ཧང་སངས བྱེད ཀྱི ཡོད་པ རེད ། བྱ་ཕོ དེ ས མཚན་མོ གཅིག ལ བྱ་སྐད ཐེངས གསུམ རྒྱག གི ཡོད་པ དང  ། བྱ་སྐད མཇུག ཤོས དེ རྒྱག་དུས ཏག་ཏག ནམ གསལ གྱི ཡོད ཅིང  ། གལ་སྲིད གནམ་གཤིས ལ འགྱུར་ལྡོག ཡོང གྲབས ཡོད་ན ། བྱ་ཕོ དེ ས ཉིན་མོ ཡང སྐད རྒྱག གི ཡོད་པ རེད །  ། གླིང་ཕྲན གྱི སྟེང གི མི རྣམས སྤྲོ་སྣང དེ་ལྟར འཕེལ ཞིང  ། ཁོ་ཚོ ས བུ རྒན་པ འི ས ནས སྲོག་ཆགས ཡ་མཚན་ཅན དེ ཉོས ནས ། སླད གླིང་ཕྲན གྱི སྟེང དུ ནམ་ཚོད དབྱེ་བ ཞིབ་ཙམ ཡོང་བ བྱ་རྒྱུ འི ཐག བཅད་པ རེད ། འོན་ཏེ ཁོ་ཚོ ས མགྲོན་པོ ར རེ་བ དེ་ལྟ་བུ གང་བྱུང དུ འདོན མི་ཕོད ཅིང  ། མཐའ་མ ར ཁོ་ཚོ ས འཐུས་མི ཞིག བུ རྒན་པ འི ས ར གྲོས་བསྡུར བྱེད་པ ར གཏོང དགོས བྱུང་བ རེད ། བུ རྒན་པ ས དེ་སྐད ཐོས་ཚེ སེམས ནང ཧ་ཅང དགའ་པོ བྱུང ཡང  ། ཕྱི་ཚུལ ནས འདྲ་ཆགས་པོ བྱས ཏེ ། ཁྱོད་ཚོ ས དངུལ ག་ཚོད སྤྲོད་རྩིས ཡོད དམ ཞེས དྲིས་པ ར ། ཁོ་ཚོ ས གུས་གུས་ཞུམ་ཞུམ ངང སྐུ་ཞབས ཁྱེད་རང གིས གོང་ཚད ཅིག གསུངས དང ཞེས ཟེར་བ ས ། བུ རྒན་པ ས བྱས ན ང ས ཁྱོད་ཚོ འི ས ནས དངུལ ཐོལ་པ ལེན་གྱི་མིན ། ང ལ བོང་བུ གཅིག གི གོང་ཚད དང ཧ་ལམ ཆ མཚུངས་པ ཞིག སྤྲད་ན འགྲིག ཅེས བཤད་པ རེད ། གླིང་ཕྲན གྱི སྟེང གི མི་ཚོ ས དེ་སྐད ཐོས་ཚེ ཧང སངས་པ འི ངང གོང ཁེ་པོ འདི་འདྲ ཨང ཞེས མཉམ དུ འབོད་པ ར ཐལ ། ཁོ་ཚོ ས དགའ་སྤྲོ རབ་ཏུ འཁོལ་བཞིན དངུལ སྤྲད རྗེས བྱ་ཕོ འཁྱེར ནས ཕྱིན ། བུ་རྒན་པ ས བྱ་ཕོ བཙོངས ནས རག་པ འི དངུལ འབོར་ཆེན དེ་དག འཁྱེར ཏེ ཁྱིམ ལ ལོག་པ་ན ། གཅུང་པོ གཉིས ཧང་སངས ཐག་ཆོད ཅིང  ། བྱ་ཕོ གཅིག ལ དངུལ མང་པོ དེ་འདྲ རག གི ཡོད འགྲོ བསམ་བསམ མ་བྱུང རེད ། བུ འབྲིང་བ ས ཕྱི ལ ལམ་འགྲོ ཨེ་རྒྱུགས བལྟ་བ ར འགྲོ་རྒྱུ འི ཐག བཅད་པ དང  ། ཁོ ས ཟོར་བ འཁྱེར ཏེ རྡོག ཐོན བྱས ། འོན་ཏེ ཁོ ས གྲོང་ཚོ མང་པོ བརྒྱུད ནས ཕྱིན་པ ས ། ཞིང་པ གྲངས་ལས་འདས་པ ཚང་མ འི ཕྲག་པ འི སྟེང དུ ཟོར་བ རེ མ་འཁྱེར་བ ཧ་ལམ མེད་པ མཐོང  ། འོན་ཏེ བུ འབྲིང་བ ས ཡིད་ཐང ཆད ནས མ་བསྡད་པ ར མུ་མཐུད མདུན ལ ཕྱིན་པ དང  ། གླིང་ཕྲན ཞིག བརྒྱུད ནས འགྲོ་དུས ཁོ ལ ལམ་འགྲོ བྱུང་བ རེད ། དེ་ཡང གླིང་ཕྲན གྱི སྟེང གི གྲོང་མི རྣམས ནི ས་ཐག རིང་པོ ར འགྲོ མྱོང གཏན་ནས་མེད སྟབས ཟོར་བ མཐོང མྱོང རྩ་བ་ནས་མེད ། ལོ་ལྟར ཁོ་ཚོ འི ལོ་ཏོག སྨིན རྗེས ། མེ་རྒྱོགས འཕངས ནས བརྔ་བསྡུ བྱེད་པ དེ་ནི བསམ་བརྗོད ལས འདས་པ ཞིག ལྟར སྣང ཡང དེ་ནི ངོ་མ ཡིན ཏེ ། ཁོ་ཚོ ས ཞིང་ཁ འི ཟུར དུ མེ་རྒྱོགས བཙུགས ནས འཕེན གྱི ཡོད་པ རེད ། དེ་ལྟར བྱས ན ཕན་ཐོགས ཆུང་བ ར ངེས ཏེ ། སྐབས་རེ རྒྱོགས་མདེལ ཞིང་ཁ འི ཐོད ནས འཕུར ཏེ འགྲོ་བ དང  ། སྐབས་རེ སྙེ་མ འི སྟེང དུ ལྷུངས ནས འབྲུ ཚང་མ འཐོར གྱི ཡོད་པ མ་ཟད ། འབྲུ་མང་པོ ཞིག བྱེ་ས དང འདྲེས ཀྱི ཡོད ཅིང  ། མེ་རྒྱོགས ཀྱི འུར་སྒྲ ས མི་རྣམས ཀྱི ཁུ སིམ་པ འི འཚོ་བ ར གནོད ཧ་ཅང ཆེན་པོ སྐྱེལ གྱི ཡོད་པ རེད ། བུ འབྲིང་བ ས གནས་ཚུལ དེ མཐོང་བ དང ཞིང་ཁ འི ནང དུ ཡོང སྟེ ། ཟོར་བ འཕྱར་བཞིན ཤིན་ཏུ བྱང་ཆུབ་པོ དང མྱུར་པོ ས གྲོ་སོག གད་པ ལིང་ལིང ངང ལ བརྔས་པ རེད ། གླིང་ཕྲན གྱི སྟེང གི མི་ཚོ ཧ་ལས་པ དང  ། ཁོ་ཚོ ས གོང་བཟང སྤྲད དེ ཟོར་བ ཡ་མཚན་ཅན དེ ཉོ་རྒྱུ ཐག བཅད་པ ས བུ འབྲིང་བ ར ཟོར་བ བཙོངས་པ འི རིན་པ ར གསེར འཁྱོག་ཚད བཀལ་བ འི རྟ་མཆོག གཅིག ལས སླ་པོ ར རག་པ རེད །  ། བུ འབྲིང་བ ཁྱིམ ལ ལོག སླེབས རྗེས ། བུ་ཆུང བ ས ཀྱང གཅེན་པོ གཉིས ཀྱི ངོ་མཚར མྱོང་བ དེ བསམས ནས ལམ་འགྲོ ཨེ་རྒྱུགས བལྟ་བ ར འགྲོ་རྒྱུ འི ཐག་བཅད་པ རེད ། ཁོ ས ཞི་མི དེ འཁྱེར ནས གྲུ ལ བསྡད དེ ལམ ལ ཞུགས་པ དང  ། སྐམ་ས འི སྟེང དུ ཞི་མི ནི སྲོག་ཆགས ཡ་མཚན་ཅན ཞིག རྩ་བ ནས མ་ཡིན་པ ས ། ཁོ ས གཅེན་པོ གཉིས ཀྱི ཉམས་མྱོང བསླབ་བྱ བསྡུ་ལེན བྱས ཏེ གླིང་ཕྲན ཞིག འཚོལ་བ ར བསྐྱོད ། མཐའ་མ ར ཁོ ས གླིང་ཕྲན ཞིག མཐོང་བ དེ འི སྟེང དུ ཕྱིན་པ དང  ། གླིང་ཕྲན དེ འི སྟེང དུ ཞི་མི གཅིག་ཀྱང་མེད ཅིང  ། ཙི་ཙི མང་དྲགས ནས གནོད་འཚེ ཆེན་པོ བཟོ ཡི ཡོད་པ རེད ། ཙི་ཙི ས མི་ཚོ འི སྡོད་ས ར ཕར་མཆོངས ཚུར་མཆོངས བྱེད་པ དང  ། མངོན་སུམ འཛེམ་མེད ངང གྲོང་མི་ཚོ ས བསགས་པ འི ཟས བརྐུས ནས ཟ ཡིི ཡོད ཅིང  ། གླིང་ཕྲན གྱི སྟེང གི མི་ཚོ ས ཙི་ཙི འི གནོད་འཚེ མྱོང་བཞིན ཐབས ཅི་ཡང མ་རྙེད ལ ། རྒྱལ་པོ ས ཀྱང ཙི་ཙི འི ཁྱུ་ཚོགས དེ་དག ལ ཁ་གཏད ཇི་ལྟར འཇལ དགོས ཤེས་ཀྱི་མེད ། བུ གསུམ་པ དེ་ག ར སླེབས་པ དང  ། ཁོ ས འཁྱེར ཡོང་བ འི ཞི་མི ས གླིང་ཕྲན གྱི སྟེང གི ཙི་ཙི ཚང་མ བཟས་པ རེད ། གླིང་ཕྲན གྱི སྟེང གི མི་ཚོ ཞི་མི འི འཇོན་ཐང ལ དགའ་མགུ་ཡིད་རངས བྱུང ནས ། གོང་བཟང སྤྲད དེ ཞི་མི དེ ཉོ་རྒྱུ བྱས ཏེ ། ཁོ་ཚོ ས རྒྱལ་ཁབ ནས དངུལ བཏང སྟེ ཉོ དགོས ལུགས རྒྱལ་པོ ར གསལ་ཞུ བྱས ། དེ་ལྟར བུ ཆུང་བ ར གསེར འཁྱོག་ཚད བཀལ་བ འི དྲེལ ཞིག རག་པ རེད ། ཁོས དགའ་དགའ་སྤྲོ་སྤྲོ འི ངང རྒྱུ་ནོར འཁྱེར ནས ཁྱིམ ལ ལོག་པ ར གཅེན་པོ གཉིས ཀྱི བསྟོད་བསྔགས འཐོབ་པ རེད ། གླིང་ཕྲན གྱི སྟེང དུ བཞག་པ འི ཞི་མི དེ ས ནི ཙི་ཙི འཛིན་རྒྱུ དེ བདེ་བ ར བསྒོམ ནས ཙི་ཙི གྲངས་མེད བསད་པ རེད ། འོན་ཏེ ཙི་ཙི བཟས་དྲགས་པ ས བྱས་པ འང ཡིན སྲིད དེ ། ཞི་མི དེ འི གཟུགས་པོ ར ཚ་བ རྒྱས ཤིང  ། ཁ སྐོམ ནས བཟོད་པ ར དཀའ་བ ར གྱུར་མཐ ར ། དེ ས ཙི་ཙི མི་འཛིན་པ ར མགོ བཏེགས ཏེ སྐད བར་མེད སྒྲོག་པ ར བྱེད ལ ། གླིང་ཕྲན གྱི སྟེང གི རྒྱལ་པོ དང དེ འི མངའ་ཞབས ཚུད་པ འི གྲོང་མི ས ཞི་མི འི སྐད ཁྱད་མཚར་པོ དེ་འདྲ ཐོས མྱོང གཏན་ནས་མེད སྟབས ། སྐད དེ ཐོས་པ དང ཚང་མ སྐྲག་ཐག་ཆོད ། མཇུག ཏུ བློན་ཆེན་ཚོ ས གྲོས་བསྡུར བྱས ནས ཞི་མི དེ ཕྱིར་སྐྲོད བྱ་རྒྱུ བྱས་པ དང  ། ཁོ་ཚོ ས ང་ཚོ ས ཙི་ཙི འི གནོད་འཚེ མྱོང དགོས བྱུང ཡང  ། ཞི་མི འི སྐད་ངན ཉན་འདོད་མེད ཅེས ཟེར །  ། རྒྱལ་པོ ས གཡོག་ཕྲུག ཅིག ཞི་མི ར ས འདི ནས བྲལ ཏེ འགྲོ་འདོད ཡོད དམ ཞེས བསམ་འཆར འདྲི་བ ར བཏང ཡང  ། ཞི་མི ས ཁོ་ཚོ འི སྐད་ཆ འི ནང་དོན ཚིག གཅིག ཀྱང མ་གོ་བ འི ཐོག དེ་དུས ཞི་མི ཁ སྐོམ ནས ཤི གྲབས བྱེད་པ ས ། དེ ས སྨེ འོ ། སྨེ འོ ཞེས ཅི་ཞིག རེ འབོད བྱེད་པ ལྟར ས་འབོད་གནམ་འབོད བྱེད ། འོན་ཏེ གཡོག་ཕྲུག དེ ས ཞི་མི འི སྐད དེ་ནི འགྲོ་འདོད་མེད ཅེས་པ འི དོན ལ གོ་བ བླངས ནས ། རྒྱལ་པོ ར སྙན་སེང དེ་འདྲ་སེ རང ཞུས་པ དང  ། རྒྱལ་པོ ར ཡང བྱ་ཐབས གཞན མ་བྱུང་བ འི མཐ ར ། བློན་ཆེན་ཚོ ས གྲོས་བསྡུར བྱས་པ བརྒྱུད ། ཞི་མི དེ དྲག་ཤུགས ལ བརྟེན ནས འདུལ་རྒྱུ ར མོས་མཐུན མགྲིན་གཅིག ཏུ བྱས་པ རེད ། ཁོ་ཚོ ས ཞི་མི དེ མེ ཡིས བསྲེགས དགོས སྙམ ནས ། མེ་རྒྱོགས དབོར ཏེ ཕོ་བྲང གི ཕྱི རུ བཙུགས ནས འཕངས་པ ས ། དེ་མ་ཉིད དུ ཕོ་བྲང གི ནང དུ མེ འབར་བ དང  ། ཞི་མི དེ་ནི བདེ་ལྕག ཤིན་ཏུ འཁྱུག་པ ས ། སྒེའུ་ཁུང ནས མཆོངས ཏེ ཐོན ། ཞི་མི ར བསྐོར་བཅོམ བྱེད་མཁན་ཚོ ས ཞི་མི འི གྲིབ་གཟུགས་ཙམ ཡང མ་མཐོང ཞིང  ། མཐའ་མ ར ཕོ་བྲང དེ ཤུལ་མེད དུ བཏང་བ རེད ། 