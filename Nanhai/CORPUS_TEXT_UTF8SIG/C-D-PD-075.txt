༣༠ རྒྱལ་བོ ཀོང་ཙེ རབ་བརྟན ། དེ་ཡང གནའ་སྔ་མོ འི དུས ཤིག ལ ། ཡུལ་གྲུ ཞིག་ན རྒྱལ་བོ ཁྱོ་ཤུག ཟུང ལ ཡིད་འོང མཁའ་ཡི་མཛེས་བྱེད འདྲ་བ འི སྲས་མོ སྤུན་གསུམ སྐྱེས ཡོད་ན འང  ། བུ ཞིག མ་སྐྱེ ས སྟབས ། གནའ་མི འི བོད ཀྱི གཏམ་དཔེ ལ ཕ་ཤུལ བུ ཡི འཛིན དགོས ཞེས རྒྱལ་བོས དུས་རྒྱུན རང་ཉིད ལ བུ ཞིག མ་སྐྱེ ས ན རང་ཉིད རྒས ཚེ གཉོར་#སྐྱོང་བྱེད་པ དང ཚེ་མཇུག གི བྱ་བཞག མཐའ་དག བུ་མོ ཞིག གི མགོ མི ཐོན་པ ས ཅི་ལྟར བྱ སྙམ ནས ཉིན་མཚན ཁོར་མོ་ཡུག ཏུ སེམས་ཁྲལ བྱས ། དུས་ཡུན རིང་པོ ཞིག འགོར་ཙ་ན ། སྲས་མོ གསུམ་པོ ན་ཚོད སྨིན ཏེ གཉེན དོན སྒྲུབ་པ འི དུས ལ བབས འདུག་པ ས ། རྒྱལ་བོས སྲས་མོ གསུམ་པོ འདི འི ཚེ་གཅིག གི བདེ་སྐྱིད དང རང་ཉིད ཀྱི རྒྱལ་རྒྱུད ཀྱི ཆེད་དུ མག་པ ཞིག ངེས་པར དུ བཙལ དགོས་པ དང  ། རྒྱལ་བོ ཀོང་ཙེ རབ་བརྟན ཞེས་པ དེ་རང གི སྲས་མོ ཞིག གི མག་པ ར བསུས ན འོས་ཤིང་འཚམ་པ ར འདོད ། བསམ་ཡུལ ལས འདས་པ ཞིག ལ ། ཉིན་ཞིག རྒྱལ་བོ ཀོང་ཙེ རབ་བརྟན གྱིས དོན དེ་ཉིད རྟོགས་པ ས སྤྲང་རྒན ཞིག གི ཚུལ དུ རྒྱལ་བོ ཚང གི དོང ཆུ་ཁ ར འོང་ཞིང  ། མཚན་མོ ར དེ རུ བསྡད དེ སྲས་མོ ཚོ འི གཤིས་རྒྱུད ལ བརྟག པར བསྒུགས ། ཕྱི་ཉིན ། རྒྱལ་བོས སྲས་མོ ཆེ་བ ཆུ་ཁུར ཏུ མངགས ཙ་ན ། བན་རྒན ཞིག ཆུ་ལམ གྱི དཀྱིལ དུ ཉལ ནས བསྡད ཡོད་པ མཐོང་པ ས ། སྲས་མོ ཆེ་བ ས ། ཨ་རོག བན་རྒན ། ཕར་སོང དང  ། ང འི ཨ་ཕ འི ལག ཆུ ཚར ཡོད ། ང འི ཨ་མ འི སྐོལ ཆུ ཚར ཡོད ། ང་རང མྱུར་བ ར ཆུ ལེན དུ འགྲོ་དགོས ཞེས བཤད་པ ན ། བན་རྒན ན་རེ ། ཁྱོད་རང བྲེལ ན ང འི སྟེང ནས ཕར ལྡིང སྟེ སོང ཆོག དལ ན ལམ་ཐག སྐོར ཏེ སོང ཞེས ལན་བཏབ་པ ན ། ལམ་ཐག སྐོར ནས འགྲོ་རྒྱུ འི དུས་ཚོད མི་འདུག ཅེས ལན་བཏབ་པ དང ཁོ འི ཐོག་ནས ལྡིང སྟེ སོང  ། དེའི ཕྱི་ཉིན ། སྲས་མོ འབྲིང་བ ཆུ ལེན དུ འགྲོ་བ འི ལམ་བར དུ ། རྒྱལ་བོ ཀོང་ཙེ རབ བརྟན ཡང སྤྲང་རྒན ཞིག གི ཚུལ དུ ཆུ་ལམ གྱི དཀྱིལ དུ ཉལ ནས བསྡད་པ ར ། སྲས་མོ འབྲིང་བ ས ། ཨ་རོག སྤྲང་རྒན ། ཕར་སོང དང  ། ང འི ཨ་མ འི ལག ཆུ ཚར ཡོད ། ང འི ཨ་ཕ འི མཆོད ཆུ ཚར ཡོད ། ང་རང མྱུར་བ ར ཆུ ལེན དུ འགྲོ་དགོས ཞེས བཤད་པ ན ། ཁྱོད་རང བྲེལ ན ང འི ཐོག་ནས འགོམས སྟེ སོང  ། དལ ན ལམ་ཐག བསྐོར ནས སོང ཞེས ལན བཏབ་པ ན ། ལམ་ཐག བསྐོར ནས འགྲོ་རྒྱུ འི དུས་ཚོད མི་འདུག ཅེས ཁོ འི ཐོག ཏུ འགོམས ནས་ཆུ ལེན དུ སོང  ། ཉིན གསུམ་པ ར ། སྲས་མོ ཆུང་བ ཆུ ལེན འགྲོ་བ འི ལམ་བར དུ ། རྒྱལ་བོ ཀོང་ཙེ རབ་བརྟན སྔར་བཞིན སྤྲང་རྒན གྱི ཚུལ དུ ཆུ་ལམ གྱི དཀྱིལ དུ ཉལ ནས བསྡད་པ ས ། སྲས་མོ ཆུང་བ ས བཤད་རྒྱུ ར ། ཨ་རོག ཕར་སོང དང  ། ང འི ཨ་ཕ འི ལག ཆུ ཚར ཟིན ། ང འི ཨ་མ འི སྐོལ ཆུ ཚར ཡོད ། ང་རང མྱུར་བ ར ཆུ་ལེན དུ འགྲོ་དགོས ཞེས བཤད་པ ན ། སྤྲང་ཚུལ་འཛིན་པ འི རྒྱལ་བོ ཀོང་ཙེ རབ་བརྟན ན་རེ ། ཁྱོད ཀྱི ཨ་ཅེ གཉིས ནི ང འི ཐོག ཏུ འགོམས ནས ཕྱིན་པ ས ། ཁྱོད ཀྱང བྲེལ ན དེ་ལྟར སོང ཆོག ལ ། དལ ན ལམ་ཐག བསྐོར ནས སོང ཞེས ལན་བཏབ་པ ན ། སྲས་མོ ཆུང་བ འི སེམས་སུ ། ང་རང འཇིག་རྟེན འདི ར སྐྱེས་པ ནས ད་ལྟ འི བར དུ ཐ་ན བྱ བྱེ འི འབའ འབུ ཞིག གི སྟེང དུ འང བསམ་བཞིན དུ འགོམས མ་མྱོང ལ ། དལ་འབྱོར གྱི མི་ལུས རིན་པོ་ཆེ ཞིག གི ལུས སྟེང དུ འགོམས ནས འགྲོ ག་ལ་ཕོད ཅེས བསམ ཏེ ལམ་ཐག སྐོར ནས འགྲོ་བ འི སྐབས ། ཁོས བུ་མོ འི འགྲོ་ལམ བཀག ཅིང  ། ཁྱེད ཚང གིས མག་པ འདེམ སྐབས ང་རང བདམ་ན ཆོག གམ ཞེས དྲིས་པ ན ། སྲས་མོ ཆུང་བ ས ང འི ཁྱོད་རང བདམས ཆོག མོད འོན་ཀྱང ཉིན ཁ་ཤས ངོ ཟིན དཀའ་བ ར སྣང ཞེས ལན་བཏབ་པ ན ། ཡང སྤྲང ཚུལ་འཛིན་པ འི རྒྱལ་བོ ཀོང་ཙེ རབ་བརྟན གྱིས ངས་ནི ལག་ཏུ དབྱུག་པ ཞིག བཟུང ནས བསྡད ཚེ ཁྱོད ཀྱི ངོས་ཟིན པ ར འོང ཞེས བཤད་པ ས ། བུ་མོ ས དེ་འདྲ ཡིན་ན ལགས་སོ ཞེས ལན བཏབ ། དེ་ཡང ཉིན འག འི རྗེས་སུ ། རྒྱལ་བོ ཚང གི མག་པ འདེམ་པ འི བཀྲ་ཤིས དུས་བཟང གི ཉིན་མོ དེ ར ། སྲས་མོ ཆེ་བ དང འབྲིང་བ གཉིས ཀྱིས ཕོ་གསར སྐྱེ་གཟུགས ལེགས ཤིང ནོར་ལོངས་སྤྱོད ཀྱིས ཕྱུག་པ རེ་རེ གདམས ཤིང ཆང དྲངས ཏེ རང་གི མག་པ ར ཐག་བཅད ལ ། སྲས་མོ ཆུང་བ ས དེ་ལྟར མ བསྒྲུུབས པར སྤྲང་བོ དབྱུག་པ འཛིན་པ ཞིག གི ཚུལ དུ ཡོད་པ འི རྒྱལ་བོ ཀོང་ཙེ རབ་བརྟན ཞེས་པ དེ་ལ ཆང དྲངས ན ས རང་ཉིད ཀྱི མག་པ ར ཐག་བཅད་པ ས ། རྒྱལ་བོ ཁ་སྤོ ཁ་ནས་ལངས ཤིང ཞེ་སྤོ གཏིང་ནས་ལངས ཏེ ། ངེད རྒྱལ་བོ ཚང གི བུ་མོ ཞིག གི སྤྲང་བོ ཞིག མག་པ ར བསུ་པ ཞིག ག་ལ ཡོད ། ཁྱོད ཀྱི ས ལྟོས དང ། ཨ་ཅེ གཉིས ཀྱིས རྒྱུ་འབྱོར་བ ལྡན ཞིང ཁ་སྒོ་སྐྱེ་འབྲས ལེགས་པ འི ཕོ་གསར སྟག འདྲ་བ རེ བདམས་པ མ་མཐོང ངམ ། ཞེས གཤེ གཤེ བཏང ཞིང གཅར རྡུང སྐོར གསུམ བྱས་མཐའ ར གཞིས ཁྱིམ ནས སྒོར སྤྱུགས སོ ། དེ་ནས སྲས་མོ ཆུང་བ དང སྤྲང ཚུལ་འཛིན་པ འི རྒྱལ་བོ ཀོང་ཙེ རབ་བརྟན གཉིས རི་དྭགས བཞིན ས་མཐའ ར འཁྱམས ཤིང དཀའ་སྡུག གང་མང ཞིག མྱངས མཐར ། ཉིན་ཞིག སྲས་མོ ཆུང་བ ས ། ཁྱོད ལ གཞིས ཁྱིམ དྲོན་མོ ཞིག མེད དམ ། ཞེས དྲིས་པ ན ། སྤྲང ཚུལ་འཛིན་པ འི རྒྱལ་བོ ཀོང་ཙེ རབ་བརྟན གྱིས ཡོད བཅས ལན་བཏབ་པ ན ། དེས་ན ངེད་གཉིས ཁྱེད ཀྱི ཁྱིམ ལ འགྲོ འོ ཞེས ལམ ལ་ཆ ས ། དེ་ལྟར སོང སོང་པ ན ། སྤྲང ཚུལ འཛིན་པ འི རྒྱལ་བོ ཀོང་ཙེ རབ་བརྟན གྱི སྲས་མོ ཆུང་བ ར བཤད་རྒྱུ ར ། ང་རང ཁྱོད ཀྱི སྔོན དུ སྤྲང དབྱུག་པ ས རུ དྲུད ནས འགྲོ ། ཁྱོད ཀྱི ས དེའི་རྗེས དེད ནས ཤོག ཅེས བཤད་པ ལྟར ། བུ་མོ ས སྤྲང དབྱུག གི རྗེས དེད ནས ཕྱིན་པ ན ། གློ་བུར དུ སྤྲང དབྱུག གི རྗེས བོར་བ ས ། མོ འི བཟའ་ཟླ སྤྲང་བོ མིག གི མཐོང་ལམ དུ་མ བྱུང་ངོ  ། དེ་ནས སྲས་མོ ཐ་ཆུང དེ སོང་སོང་པ་ན རྒྱལ་བོ ཚང གི ནོར་རྫི དང འཕྲད་པ དང  ། མོ ན་རེ ། ཨ་ཁུ ནོར་རྫི ལགས ། ཁྱོད ཀྱི ས སྤྲང་བོ དབྱུག་པ ས རུ དྲུད ནས འགྲོ་བ ཞིག མ་མཐོང ངམ ཞེས དྲིས་པ ན ། ཨ་ཁུ ནོར་རྫི ན་རེ ། སྤྲང་དབྱུག་འཛིན་པ ཞིག མ་མཐོང ཡང  ། རྒྱལ་བོ ཀོང་ཙེ་རབ་བརྟན ཕེབས་པ མཐོང བྱུང ཞེས ལན་བཏབ་པ ན ། སྲས་མོ ཆུང་བ ས སེམས་སུ བདག ལ རྒྱལ་བོ ཀོང་ཙེ་རབ་བརྟན དང གཉེན་སྡེབ་པ འི ལས ཞིག གང ན ཡོད བསམ ནས མི མཐུད དུ མདུན དུ སོང  ། དེ་ལྟར སོང་སོང་པ་ན ། ཡང རྒྱལ་བོ ཚང གི ལུག་རྫི དང འཕྲད་པ ས ། སྲས་མོ ཆུང་བ ས ། ཨ་ཁུ ལུག་རྫི ལགས ། ཁྱོད ཀྱིས སྤྲང་བོ དབྱུག་པ ས ལ དྲུད ནས འགྲོ་བ་ཞིག མ་མཐོང་ངམ ཞེས དྲིས་པ ན ། ཨ་ཁུ ལུག་རྫི ན་རེ ། སྤྲང་དབྱུག་འཛིན་པ ཞིག མ་མཐོང ། རྒྱལ་བོ ཀོང་ཙེ་རབ་བརྟན ཕེབས་པ མཐོང བྱུང ཞེས ལན བཏབ ། ཡང སྲས་མོ འི སེམས་སུ རང ལ རྒྱལ་བོ ཀོང་ཙེ་རབ་བརྟན གྱི བཙུན་མོ བྱེད་པ འི ལས ཞིག གང ན ཡོད བསམ ནས མི མཐུད དུ མདུན དུ སོང  ། ཡང སྔར་བཞིན སོང་སོང་པ་ན ། རྒྱལ་བོ ཚང གི རྟ་རྫི དང འཕྲད ། སྲས་མོ ཆུང་བ ས ། ཨ་ཁུ རྟ་རྫི ལགས ། ཁྱོད ཀྱིས སྤྲང་བོ དབྱུག་པ ས ལ འདྲུད བཞིན འགྲོ་བ་ཞིག མ་མཐོང ངམ ཞེས དྲིས་པ ན ། ཨ་ཁུ རྟ་རྫི ན་རེ ། སྤྲང་དབྱུག་འཛིན་པ ཞིག མ་མཐོང ། རྒྱལ་བོ ཀོང ཙེ་རབ་བརྟན ཕེབས་པ མཐོང བྱུང ཞེས ལན་བཏབ་པ ན ། ཡང སྲས་མོ ཆུང་བ ས སེམས་སུ ཨ་ཅེ གཉིས ཀྱིས ཀྱང རྒྱལ་བོ ཀོང་ཙེ་རབ་བརྟན མག་པ ར བསུ འདོད ཀྱང མི་ཐོབ ན ། རང ལ རྒྱལ་བོ ཀོང་ཙེ་རབ་བརྟན དང མཉམ་དུ འཚོ་བ རོལ་པ འི སྐལ་བ ཞིག གང ན མཆིས ། རྒྱལ་བོ ཀོང་ཙེ་རབ བརྟན དང མཉམ་དུ འཚོ་བ རོལ ཐུབ ན ཅི་མ་རུང བསམ་བཞིན མུ་མཐུད དུ མདུན དུ བསྐྱོད ། དེ་ལྟར སྲས་མོ ཆུང་བ སོང་སོང་པ་ན ། མེ་ཏོག སྣ་ཚོགས ཁྲ་ལྷམ་མེར བཞད་པ ། མཛེས ཤིང ལྟ་ན་སྡུག་པ མཐོ་རིས ཡུལ དང གཉིས་སུ་མ་མཆིས་པ འི གནས ཞིག ན ། རྒྱལ་བོ ཀོང་ཙེ་རབ བརྟན སྔར་བཞིན སྤྲང་བ འི ཚུལ དུ བཞུགས་ཡོད ལ ། སྤྲང་ཚུལ་འཛིན་པ འི རྒྱལ་བོ ཀོང་ཙེ་རབ་བརྟན གྱིས སྲས་མོ ཆུང་བ ར ཁྱོད ཀྱི ས མེ་ཏོག སྣ་ཚོགས དེ་དག ཐུས ཤིག ཅེས བསྐུལ་བ ལྟར ། སྲས་མོ ས མེ་ཏོག མི་ཉུང་བ ཞིག བཏུས ཏེ ཁུག་མ རུ བཅུག་པ ན ། གཡུ དང བྱུ་རུ སོགས རིན་པོ་ཆེ སྣ་ཚོགས སུ སྣང་བ ར གྱུར་པ ས མོ ཡང ཡ་མཚར ཆེན་པོ སྐྱེས ། དེ་ནས ཡང སྤྲང་ཚུལ་འཛིན་པ འི རྒྱལ་བོ ཀོང་ཙེ་རབ བརྟན གྱིས ། ངེད་གཉིས ངེད ཁྱིམ དུ ལོག ན ང འི ཕ་མ གཉིས ཀྱིས ཁྱོད ལ ནོར རྫི ། རྟ་རྫི ། ལུག་རྫི གསུམ ལ ཨེ འཕྲད དང  ། རྟ ནོར་ལུག གསུམ གྱི གྲངས་ཀ མང འདུག སོགས དྲིས ཚེ ། ཁྱོད ཀྱི ས འདི་ལྟར ལན་འདེབས རོགས ། ནོར རྫི ། རྟ་རྫི ། ལུག་རྫི གསུམ ལ ཐུག ཟིན ། རྟ ནོར་ལུག གསུམ མང་པོ འདུག ཀྱང  ། བུ་མོ ངེད ཚང དང དོ་ཟླ ར འགྲན མི་ནུས ཞེས ལན་འདེབས རོགས ཞེས བཤད་པ ས ། སྲས་མོ ས དེ་དག ཐུགས སུ བཟུང ནས རྒྱལ་བོ ཀོང་ཙེ་རབ བརྟན གྱི ཁྱིམ དུ ཕྱིན ། དེ་བཞིན རྒྱལ་བོ ཀོང་ཙེ་རབ བརྟན གྱི ཁྱིམ དུ ཐོན་པ ན ། ཁོ འི ཕ་མ གཉིས ཀྱིས སྤྲང་བོ བརྫུས་མ ས བཤད་པ ལྟར སྲས་མོ ལ རེ་རེ བཞིན དྲིས་པ ན ། སྲས་མོ ས རྒྱལ་བོ ཀོང ཙེ་#རབ བརྟན གྱིས བསྐུལ་པ ལྟར རེ་རེ བཞིན ལན བཏབ ། འོན་ཀྱང རྒྱལ་བོ ཀོང་ཙེ་རབ་བརྟན གྱི ཨ་མ ནི ཧམ་སེམས ཆེ་བ འི མི ཞིག ཡིན་པ ས ། སྲས་མོ ལ བཤད་རྒྱུ ར  ། འོ་ན ཁྱེད ཚང ནི རྒྱུ་ནོར ལོངས་སྤྱོད ས ཕྱུག་པ དེ་འདྲ ཞིག ཡིན་ན ། ཁྱེད ཕ་མ གཉིས ཀྱིས ཁྱོད ཀྱི རྫོང་སྐལ དུ ཅི་ཞིག བྱིན ཡོད ཅེས དྲིས་པ ན ། སྲས་མོ ས གཡུ དང བྱུ་རུ སོགས རིན་པོ་ཆེ སྣ་ཚོགས སུ གྱུར་བ འི མེ་ཏོག དེ་དག བྱིན ཏེ ། ང འི རྫོང སྐལ ནི འདི་དག གོ ཞེས བཤད་པ ས ། རྒྱལ་བོ ཀོང་ཙེ་རབ བརྟན གྱི ཨ་མ འི སེམས་སུ རང་གི བུ ཡིས རྒྱུ་འབྱོར་བ ལྡན་པ འི ཁྱིམ་ཚང ཞིག གི བུ་མོ ཞིག མནའ་མ ར བསུས སོང བསམ སྟེ དགའ་བ ལྷག པར འཕེལ ། དེ་ནས རེ་ཞིག གི ཙ་ན ། རྒྱལ་བོ ཀོང ཙེ་རབ བརྟན གྱི ཕ་མ གཉིས ཀྱིས རྒྱལ་བོ ཀོང་ཙེ་རབ་བརྟན དང སྲས་མོ གཉིས དམག་མི དང འཁོར མང་པོ ས བསྐོར ནས སྲས་མོ འི ཡུལ དུ མངགས་པ ན ། སྲས་མོ ས སེམས་སུ འདི་ལྟར ཕ་ཡུལ དུ ཕྱིན ན ལེགས པར མི་འདུག ཅེས བསམ ནས རྒྱལ་བོ ཀོང་ཙེ་རབ་བརྟན ལ ང་རང སྔོན དུ སོང་ན ས ང འི ཁྱིམ ལ བརྡ ཤིག གཏོང ། ཁྱོད་རང རྗེས ནས ཤོག ཅེས བཤད ཅིང ། སྲས་མོ མྱུར ཏུ རང་ཁྱིམ དུ ཕྱིན ། འོན་ཀྱང  ། ཁོ་མོ ཕ་མ གཉིས ཀྱི གམ དུ འགྲོ་བ ར སྐྲག་པ ས ། སྔོན དུ ཨ་ཅེ ཆེ་བ ཚང ལ ཕྱིན ཏེ རང་ཉིད རྒྱལ་བོ ཀོང་ཙེ་རབ་བརྟན གྱི ཆུང་མ ར གྱུར་ཚུལ གྱི དོན རྣམས རེ་རེ བཞིན བཤད་པ ན ། ཨ་ཅེ ཆེ་བ ས སྤྲང་བོ དབྱུག་པ འཛིན་མཁན དེ རྒྱལ་བོ་ཀོང་ཙེ་རབ་བརྟན ག་ལ་ཡིན ཞེས འཕྱ་དགོད བྱས ཏེ ཁ་ཡ མ་བྱས ། དེ་ནས ཨ་ཅེ ཆུང་བ ཚང ལ ཕྱིན་པ ན ། ཨ་ཅེ ཆུང་བ ས ཀྱང ཨ་ཅེ ཆེ་བ བཞིན བཤད་རྒྱུ ར ། ཨ་ཅེ ངེད་གཉིས ལ འང རྒྱལ་བོ་ཀོང་ཙེ་རབ བརྟན དང གཉེན་སྡེབ་པ འི ལས་དབང མེད་ན ། ཁྱོད ལ དེ་ལྟ་བུ འི ལས ཞིག གང ན ཡོད ཅེས སྔར་བཞིན ཁ་ཡ མ་བྱས་པ ས ། སྲས་མོ ཐ་ཆུང ལ ཐབས གཞན་མེད པར ཕ་མ འི གམ དུ མི འགྲོ ཀ་མེད བྱུང  ། ཨ་ཕ ཚང ལ སོང ཏེ ཕ་མ གཉིས ལ སྔར་བཞིན ཁོ་མོ འི གནས་ཡུལ འགྲིམས ས ནི རྒྱལ་བོ ཀོང་ཙེ་རབ་བརྟན ཚང ཡིན་པ སོགས ཞེས བཤད་པ ས ། ཕ་མ གཉིས ཀྱིས ཀྱང ཅི་ཡང མི བསམ་པ ར བཤད་རྒྱུ ར ། ཁྱོད ལ རྒྱལ་བོ ཀོང་ཙེ་རབ་བརྟན དང མཉམ་དུ འཚོ་བ རོལ་པ འི ལས་དབང ཞིག གང ན མཆིས ། ཁྱོད ཀྱི ཨ་ཅེ གཉིས ལ འང དེ་ལྟ་བུ འི ལས་དབང མེད་པ མ་ཡིན ནམ ། ཁྱེད སྤྲང་བོ བཟའ་ཟླ གཉིས ལ བཀྲེས་སྐོམ བྱུང ན ས ཟན སློང དུ ཡོང་བ མིན་ནམ ཞེས འཕྱ་དམོད དང བཅས གཏམ དྲིས་པ ན ། སྲས་མོ ཆུང་བ ས བཤད་རྒྱུ ར ། ཁྱེད ཕ་མ གཉིས ཀྱིས ང འི སྐད་ཆ རྣ ར མི འགྲོ ན ། ལྟོས དང ཞེས བཤད དེ ཁོང་ཚོ ཡོང བཞིན་པ འི ཕྱོགས བསྟན་པ ན ། ཐག མི་རིང ས ན རྒྱལ་བོ ཀོང་ཙེ་རབ་བརྟན འཁོར སྟོང་ཕྲག གིས བསྐོར ནས ཡོང་བ མཐོང་བ ས ། ཕ་མ གཉིས ཧ་ལ ས ཤིང ཧངས སངས ཏེ ། སྔོན དང མི་མཚུངས་པ ར བསུ་བ རྒྱ་ཆེན མཛད དེ ཁྱིམ དུ བསུས ། ཕ་མ གཉིིས་#ཀྱི རྒྱལ་བོ ཀོང་ཙེ་རབ་བརྟན དེ་སྔ་མོ ནས རང་ཁྱིམ དུ མག་པ ར བསུ འདོད ཡོད རྐྱེན དགའ་སྤྲོ་ཚད་མེད ངང སྲས་མོ ཆུང་བ ལ རྟ ནོར་ལུག གསུམ ། གཡུ བྱུ་རུ དང  ། རིན་པོ་ཆེ གཞལ དུ མེད་པ སོགས ཀྱི རྫོང་བ གྱ་ནོམ་པ ཞིག བྱས་སོ ། དེ་ནས སྲས་མོ ཆུང་བ དང རྒྱལ་བོ་ཀོང་ཙེ་རབ་བརྟན གཉིས ཀྱིས སྐྱིད ཀྱི རྟ་བོ མཉམ་བཞོན དང སྡུག གི ཁུར་བོ མཉམ ཁུར བྱས་ནས བདེ་སྐྱིད འཚོ་བ འི དཔལ ལ རོལ ཏོ ། །