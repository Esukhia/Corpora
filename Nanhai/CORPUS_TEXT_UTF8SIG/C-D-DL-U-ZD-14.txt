མཐོང་ཐོས ། འབྲིང་བ དཀོན་མཆོག་འཇིགས་མེད ། རྒྱལ་སྤྱི-འི བོད་རིག་པ-འི ཚོགས་འདུ-འི སྐབས ཀྱི མཐོང་སྣང རགས་བསྡུས ། གཅིག ༄ ། ལོ་ངོ ཉི་ཤུ ལྷག གི གོང ཕ་ཡུལ དུ ཡོད་སྐབས ལྷ་ས བོད་རིག་པ-འི ཆེད་རྩོམ ཕྱོགས་བསྒྲིགས ཤིག མཐོང ཞིང  ། དེ་དུས ཕྱི་རྒྱལ དུ-འང བོད་རིག་པ-འི ཚོགས་འདུ འཚོགས བཞིན ཡོད རབས ཐོས ། རྒྱ་གར དུ སླེབས རྗེས དེ འི སྐོར གྱི རྩོམ་ཡིག མ་མཐོང ལ གནས་ཚུལ ཡང ཆེ-ར མ་ཐོས ། ལོ་གསུམ གོང སོག་ཡུལ དུ རྒྱལ་སྤྱི-འི བོད་རིག་པ འི ཚོགས་འདུ ལ གྲོགས་པོ ཁ་ཤས ཞུགས་པ བརྒྱུད དེ འི སྐོར གནས་ཚུལ རོབ་ཙམ གོ་ཐོས བྱུང་བ-ས དེ ལ བསྐྱར དུ དོ་སྣང བྱུང  ། གཉིས ། ད་རེས ནོར་ཝེའི གྲོང་ཁྱེར བྷིར་ཀན དུ ཚོགས་པ-འི བོད་རིག་པ-འི ཚོགས་འདུ འདི ནི རྒྱལ་སྤྱི-འི བོད་རིག་པ-འི གྲོས་ཚོགས ཐེངས བཅུ་བཞི་པ དེ ཡིན འདུག ལ ། འདི་ནི བྷིར་ཀན་གཙུག་ལག སློབ་གྲྭ་ཆེན་མོ-འི དགེ་རྒན ཆེན་མོ Hanna Havnevik ཞུ་བ-ས གཙོ་གཉེར འོག སློབ་གྲྭ་ཆེན་མོ དེ-ས གོ་སྒྲིག གནང་བ ཞིག རེད འདུག རྒྱལ་སྤྱི-འི བོད་རིག་པ-འི ཚོགས་འདུ འཚོགས་པ-འི དམིགས་ཡུལ ནི ། “དཔྱད་གླེང གྲོས་ཚོགས འདི-འི དམིགས་ཡུལ ནི རིག་གཞུང བགྲོ་གླེང དང ཤེས་ཡོན བརྗེ་རེས ལ གར་སྟེགས བསྐྲུན ནས བོད་རིག་པ-འི ཞིབ་འཇུག བྱ་བ-ར སྐུལ་འདེད གཏོང རྒྱུ དེ-འོ ། །”ཞེས ཐེངས འདི-འི ཚོགས་འདུ-འི དྲ་ཚིགས ཐོག བཀོད འདུག གསུམ ། ད་ལན གྱི བོད་རིག་པ-འི ཚོགས་འདུ ནི བྷིར་ཀན གཙུག་ལག་སློབ་ཆེན དུ ཕྱི་ཟླ ༦ ཚེས ༡༩ ཕྱི་དྲོ འགོ་འཛུགས མཛད་སྒོ དང  ། ཚེས ༢༠ སྔ་དྲོ ནས བགྲོ་གླེང ཚོགས་འདུ དངོས སུ འགོ་བཟུང སྟེ ། ཚེས ༢༤ ཕྱི་དྲོ མཇུག་བསྡུས ། ཚོགས་འདུ-འི ལས་རིམ རེའུ་མིག ཏུ གསལ་བ ལྟར ན བོད་རིག་པ-འི སྐོར དཔྱད་གླེང གནང་མཁན ༤༣༠ ལྷག ཡོད་པ དང  ། དེ-འི ནང བོད་ཕྱི་ནང གཉིས་ཀ ནས ཕེབས་པ-འི བོད་རིགས ༧༠ ཡས་མས འདུག( དེ-འང རྒན་གཞོན གཉིས་ཀ ཕོ་མོ གཉིས་ཀ སེར་སྐྱ གཉིས་ཀ བན་བོན གཉིས་ཀ དགེ་སློབ གཉིས་ཀ འདུག) གཞན་ཀུན གཙོ་བོ ནུབ་ཕྱོགས རྒྱལ་ཁབ ཁག ནས ཕེབས་པ དང  ། དེ་མིན ཉི་ཧོང དང རྒྱ་དཀར་ནག ཐའེ་ཝན སོགས ནས ཕེབས་པ-འང འདུག དཔྱད་གླེང་བ རྣམས ཀྱི བརྗོད་གཞི ནི བོད ཀྱི སྐད་ཡིག དང  ། བརྡ་སྤྲོད ། སྙན་ངག ལོ་རྒྱུས ། ཆོས་ལུགས ། ཚད་མ ། བྱིས་པ-འི སློབ་གསོ ། འབྲོག་པ-འི འཚོ་བ ། རྒྱན་གོས ཆ་ལུགས སོགས མདོར་ན བོད དང བོད་མི-ར འབྲེལ་བ-འི བརྗོད་གཞི ཆེ་ཆུང སྣ་ཚོགས མཆིས ། མི རེ-འི བགྲོ་གླེང གི དུས་ཡུན ནི ཆུ་ཚོད ཕྱེད་ཀ རེ ཡིན ཞིང  ། དེ-འི ནང དུ དྲི་བ་དྲིས་ལན གྱི དུས་ཡུན སྐར་མ བཅུ-འང འདུས ། བཞི ། མི རང་རང གི བརྗོད་གཞི-འི བགྲོ་གླེང ནི ཆུ་ཚོད ཕྱེད་ཀ རེ-འི ནང རྫོགས འགྲོ་བ-ས ། དུས་ཚོད ལྷག་མ ཐམས་ཅད མི གཞན གྱི བགྲོ་གླེང ལ མཉམ་ཞུགས བྱེད རྒྱུ དེ རེད ། གཞན གྱི བགྲོ་གླེང ལ མཉམ་ཞུགས དང ཚོགས་འདུ-འི བར་གསེང གི སྐབས སོགས ནས མཁས་པ དང ཤེས་ཡོན་ཅན མང་པོ ངོ་ཤེས ཐུབ་པ-ར མ་ཟད ། དེ་དག གི ས ནས གཏམ གསར་པ དང ཤེས་བྱ གསར་པ ཐོབ ཅིང  ། ཚོགས་འདུ-འི འགྲོ་ལུགས སོགས ཀྱི ཉམས་མྱོང གསར་པ-འང རག གི འདུག འོན་ཀྱང  ། དཔྱད་གླེང གནང་མཁན ༤༣༠ ལྷག གིས ཉིན ༤ དང ཕྱེད་ཀ-འི (ཉིན་གསུམ་པ-འི སྔ་དྲོ མ་གཏོགས ཕྱི་དྲོ རྒྱུན་ལས གསར་འདེམས ཀྱི ཚོགས་འདུ-འི དབང གིས བགྲོ་གླེང ཚོགས་འདུ མི་འདུག) ནང རང་རང གི དཔྱད་རྩོམ སྒྲོག་སྦྱང གནང ཐུབ དགོས་པ-ར བརྟེན ། དུས་གཅིག ལ མི་བཅུ ཙམ རེས ཚོགས་ཁང རེ་རེ-འི ནང བགྲོ་གླེང བྱས་པ-ས ། བགྲོ་གླེང ལ ཞུགས་མཁན མི གཅིག ལ མཚོན ན ཉིན ལྔ-འི རིང བགྲོ་གླེང ༤༣༠ ལྷག གི ནང ནས མང་མཐའ ༤༠ ཙམ ལ མ་གཏོགས མཉམ་ཞུགས ཐུབ ཐབས་བྲལ ། མི གཅིག གིས བོད་རིག་པ-འི དཔྱད་གླེང ཚོགས་འདུ འདི-འི ཆ་ཤས བརྒྱ་ཆ ༡༠ ཙམ མ་གཏོགས ལེན ཐུབ ཐབས མེད་པ འདི་ནི ཕངས་པ-འི གནས ཤིག ཏུ སྣང  ། དེ་བཞིན ཚོགས་ཁང ལ་ལ-འི ནང བགྲོ་གླེང གཙོ་སྐྱོང་བ མེད་པ-ས དུས་ཚོད འཁྲུགས་པ དང  ། ལ་ལ-འི ནང བགྲོ་གླེང ལ ཉན་མཁན མི རེ་ཟུང ལས མེད་པ-ས བགྲོ་གླེང མིང་ཙམ དུ གྱུར་པ ། བགྲོ་གླེང ཁ་ཤས ནི བསམ་ཚུལ ཙམ བརྗོད་པ དང ཡང ན ལས་དོན ཞིག གི བརྒྱུད་རིམ ངོ་སྤྲོད ཙམ ལས རིག་གཞུང གི དཔྱད་བརྗོད གང་ཡང མེད་པ-འང འདུག སྐད་སྒྱུར ནི གང དུ-འང མི་འདུག་པ-ས རང་སྐད མ་གཏོགས གཞན་སྐད མི་ཤེས་མཁན རྣམས སྐད་རིགས གཞན གྱི བགྲོ་གླེང ལ ཞུགས མི་ཐུབ་པ སོགས བགྲོ་གླེང བཀོད་སྒྲིག བྱེད་སྟངས ཀྱི སྐྱོན་ཆ-འང དུ་མ མཐོང  ། ལྔ ། ཚོགས་འདུ འདི ལོ གསུམ་རེ-འི མཚམས ནས ཐེངས་རེ འཚོགས བཞིན འདུག ལ ། ཚོགས་འདུ དང སྟབས་བསྟུན རྒྱལ་སྤྱི-འི བོད་རིག་པ-འི གྲོས་ཚོགས ཀྱི ཚོགས་གཙོ དང རྒྱུན་ལས རྣམས གསར་འདེམས ཀྱང བྱེད ཀྱི ཡོད་པ ལྟར ། ད་རེས ཚོགས་གཙོ མཁས་དབང ཚེ་རིང་ཤཱཀྱ ལགས རང་འཇགས དང  ། རྒྱུན་ལས རྣམས གསར་འདེམས བྱས སོང  ། འདི-འི འོས་འདེམས ཀྱི ཐོབ་ཐང ནི ཉུང་མཐར ཚོགས་ཞུགས ཐེངས གཉིས བསྟུད་མར བྱས མྱོང་བ-འི ཚོགས་མི རྙིང་པ རྣམས ལ མ་གཏོགས གསར་པ ཚོ ལ མི་འདུག ད་རེས ཀྱི ཚོགས་འདུ འཚོགས་ཡུལ ནོར་ཝེའི་བྷིར་ཀན གྲོང་ཁྱེར ནི གནམ་གཤིས གྲང་མོ དང  ། ཁོར་ཡུག སྐྱིད་པོ ། ཟས་ཆུ འཕྲོད་པོ ། ཡུལ་ཐང མཐོ་པོ འདུག ལ ། ནོར་ཝེར གནས་བཞུགས བོད་མི ཚོ ས ཚོགས་འདུ-འི རིང དང་བླངས ཞབས་ཞུ ཧ་ཅང ལེགས་པོ གནང སོང་བ བཅས མཐོང་སྣང རགས་བསྡུས སུ ། འབྲིང་བ དཀོན་མཆོག་འཇིགས་མེད ཀྱིས ། ནོར་ཝེའི་གྲོང་ཁྱེར སི་ཏཱ་ཝང་གར ནས ། ༢༠༡༦/༦/༢༨