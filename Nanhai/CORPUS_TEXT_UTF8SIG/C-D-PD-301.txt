གླང རོ ཁུར་བ ར མོས་པ འི སེང་གེ 1. སྔོན ནགས་ཚལ ཧ་ཅང སྟུག་པོ ཞིག གི ཁྲོད དུ ཝ དང སེང་གེ ཞིག འཚོ བཞིན ཡོད ། 2. སྟོབས་ཆེ ལ གཟི་རྔམ་ཅན གྱི སེང་གེ དུས ནམ་ཞིག གི ཚེ ཕྱིར ཟས འཚོལ དུ སོང་ན འང ཟས གང་ཞིམ དང གང་བཟང ངལ་མེད དུ ཐོབ ཐུབ ། ཝ་སྐྱེས ནི དེ་ལྟ མ་ཡིན་པ ར མིག གིས ཅེར་རེ ལྟ་བ ལས ཐབས གཞན་མེད ། 3. དེ་བ ས ཝ་སྐྱེས ནི སེང་གེ འི རྗེས སུ འབྲངས ནས ཟས་ལྷག་ཙམ གྱིས ལྟོ འགྲང ཐབས བྱས ། 4. ཐེངས་ཤིག ལ ། སེང་གེ ས གླང་བོ་ཆེ ཞིག བསད ནས ཝ་སྐྱེས ལ འདི ཁུར ཅིག གལ་ཏེ མ་ཁུར་ན ཕྱིན་ཆད ཤ་ཟ བར་མ རེ ཞེས ཟུར་ཟ འི ཚུལ དུ སྨྲས ། 5. ཝ ས བསམས་པ ར གླང་བོ་ཆེ འི རོ ནི ང ས མི་ཐེག ཀྱང ཤ ནི ཟ དགོས་པ སྨོས་མེད ཅིག རེད སྙམ ། 6. དེ་ནས ཁོ ས སེང་གེ ལ ཨ་ཇོ ལགས ། བདག གིས ཁུར མོད ཀྱི ། བདག གཅིག་པུ ས བྱ་བ གཉིས མི་འགྲུབ་པ ས གཅིག ཨ་ཇོ ས མཛད་པ ར ཞུ ཞེས གུས་པ འི ཚུལ གྱིས དེ་ལྟར བཤད ། 7. སེང་གེ ཐུགས ཁྲོས་པ འི ངང དོན གང་ཞིག ཅེས སྨྲས མ་ཐག ཝ་སྐྱེས ཀྱིས དེ་འཕྲལ འཇིགས་རྟེན གྱི ལུགས་སྲོལ ལ སེམས་ཅན ཆེན་པོ ཁུར ནས འགྲོ་བ འི ཚེ ། དེ འི རྗེས་ན འཁུན་མཁན ཞིག དགོས་པ ས ང ས གླང་བོ་ཆེ ཁུར ། ཁྱོད ཀྱིས འཁུན་པ མཛད ན ཨེ་ཆོག ཅེས དྲིས ། 8. སེང་གེ ས སྐད་ཆ དེ ཐོས ནས ཁོང་ཁྲོ གཏིང ནས ལངས ཏེ སེམས སུ ང ནི རི་དྭགས ཀྱི རྒྱལ་བོ ཡིན་པ ས སྲོག་ཆགས ཐ་ཆད འདི་ལྟ་བུ འི རྗེས ལ ཅི་སྟེ འཁུན སྙམ ནས ཝ་སྐྱེས ལ བདག གིས ཁུར་བ དང ཁྱོད ཀྱིས རྗེས སུ འཁུན ཞེས བཤད ། 9. སེང་གེ ས དེ་ལྟར བཤད རྗེས གླང་བོ་ཆེ ཁུར ནས སྔོན དུ སོང  ། ཝ་སྐྱེས རྗེས སུ འབྲངས ནས དགའ ཞིང དགོད་བྲོ་བ འི དབྱངས འཁུར་སྒྲ ལྟར བྱས ཏེ སོང་ངོ །  ། 