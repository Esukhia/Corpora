༡༩ རྒན་མོ དང འདྲེ་མོ ། གནའ་སྔ་མོ ར ། ས་ཆ ཞིག་ན རྒན་མོ ཞིག དང འདྲེ་མོ ཞིག གཅེན་གཅུང གི ཚུལ དུ ཁྱིམ གཅིག ཏུ འཚོ་བ རོལ བཞིན ཡོད་པ དང ། དེ གཉིས ལ བུ་མོ རེ ཡོད ཅིང ཉིན་ཞིག རྒན་མོ དེ ཚེ ལས འདས ། རྒན་མོ དེ ཚེ་ལས འདས་ཁ ར རང གི བུ་མོ ལ ཧ་ཅང ཞེ འཁྲེང་བ ས ། མོ ས རྣམ་ཤེས ཕྲ་མོ དེ འང གཞན ལ མ་འཁྱམ་པ ར ཕྱིར ཁྱིམ དེ འི བ་གླང ཞིག གི སྐྱེས་བ བླངས་པ ལ ། འདྲེ་མོ ས རྒན་མོ འི བུ་མོ དེ དུས་རྒྱུན དུ བ་གླང འཚོལ དུ མངགས ཤིང ཞོར དུ བུད་ཤིང འཁུར ཚད གཅིག དང སྐུད་པ འཕང འགའ འཁེལ དགོས་བ འི འགན སྤྲད ། རྒྱུན་པ ར གླང གིས གོ་རེ སྣུམ་བཙོས བཟོས ཏེ བུ་མོ ར བྱིན ཅིང  ། ་ཁྱེད ཀྱིས ཟས ཚར རྗེས འཕྲོ་མ ལྷག དུ མ་འཇུག ཅེས བཤད ། ཉིན་ཞིག བུ་མོ ས ཉམས མ་བཞག་པ ར ཟས་འཕྲོ རུམ ལ བཟུང སྟེ ཕྱིར ཁྱིམ དུ ཁྱེར་བ ས ། འདྲེ་མོ ས མཐོང ནས ཁྱེད ཀྱིས གོ་རེ སྣུམ་བཙོས འདི གང ནས ཁྱེར འོང་བ ཡིན ཞེས དྲིས་པ ར ། བུ་མོ ས གོ་རེ སྣུམ་བཙོས འདི འུ་ཚང གི བ་གླང གིས བཏང་བ ཡིན ཞེས དྲང་མོ ར བཤད ། དེ་ནས འདྲེ་མོ འི བུ་མོ ཡིས སང་ཉིན ང བ་གླང འཚོལ དུ འགྲོ རྒྱུ ཡིན ཟེར ནས ཕྱི ཉིན་མོ་རང བ་གླང འཚོལ དུ སོང་བ རེད ། ཉིན་མོ དེ ར འདྲེ་མོ འི བུ་མོ ས བུད་ཤིང འཐུ་བ དང སྐུད་པ འཁེལ རྒྱུ ཕར ཞོག བ་གླང གིས གོ་རེ སྣུམ་བཙོས གཅིག ཀྱང མ་བཏང་བ ར ཕྱུགས་ཟོག མང་པོ འི སྣེ འཁྲིད དེ ཡར་རྒྱུགས མར་རྒྱུགས བྱས ཏེ འདྲེ་མོ འི བུ་མོ ར ངལ གསོ་བ འི དུས སྐད་ཅིག་ཙམ ཡང མ་བྱིན་པ ས ། ཕྱིར ཁྱིམ དུ ལོག ནས འདྲེ་མོ ལ འུ་ཚང གི བ་གླང འདི བཤས་ན བཟང་ཚུལ ལབ ། དགོང་མོ དེ ར བ་གླང གིས བུ་མོ ལ སང་ཉིན ང བཤས ཚེ ། ཤན་པ་ཚོ་ར ང འི རྒྱུ་མ ཁྲ་རུ དང སྙིང  ། མཁལ་མ གཉིས་ཀ བཅས སློངས ཤིག ཁྱེད ཀྱིས དེ རྣམས སྒོ་འགྲམ གྱི་ས ཁུང ལ བཞག ནས ཉིན་འགའ འགོར རྗེས དེ འི ཤུལ དུ ལྟོས ཤིག ཅེས གདམས ། ཕྱི་ཉིན ཤན་པ ས བ་གླང བཤས ཤིང བུ་མོ ས བ་གླང གིས གདམས་པ ལྟར རྒྱུ་མ་ཁྲ་རུ དང སྙིང  ། མཁལ་མ བཅས བསླངས ཏེ སྒོ་འགྲམ གྱི ས་འོག ཏུ སྦས ། དེ འི ཚེ ། ས་ཆ དེ རུ ཨ་ཁུ རྒྱལ་བོ་ཚང གིས བཙུན་མོ འཚོལ་བ ར ན་གཞོན བུ་མོ ཡོད་ཚད ཕྱོགས་གཅིག ཏུ བསྡུས ཤིང ཉིན་ཞག བཅོ་བརྒྱད ལ སྟོན་མོ བྱས ། དེ་ནས འདྲེ་མོ ས སྐེ་ཚེ དང ཁྲེ་རྒོད བྲེ་གང རེ ཕྱོགས་གཅིག ཏུ བསྲེས རྗེས ། རྒན་མོ འི བུ་མོ ལ དེ སོ་སོ ར འབྱེད དུ བཅུག ཅིང  ། དགོང་མོ ཁྱིམ དུ ཡོང་དུས འདི སོ་སོ ར འགེར ཚར དགོས ཞེས གདམས རྗེས ། མ་བུ གཉིས ཨ་ཁུ རྒྱལ་པོ་ཚང གི སྟོན་ཐོག ཏུ སོང  ། རྒན་མོ ས བྱེའུ ཞིག གི སྐྱེས་བ བླངས ནས རང གི བུ་མོ འི གམ དུ འོང་ཞིང  ། བུ་མོ ལ ཁྱེད ཀྱིས ས་ཁུང ནང གི རྒྱུ་མ་ཁྲ་རུ དང སྙིང བཅས ལ ལྟོས དང ཞེས བཤད་པ ལྟར ། བུ་མོ ས དེ ར བལྟ་དུས དེ་ན ལྷམ ཆ་གཅིག དང གོས་ལྭ གཅིག སྐེ་རགས གཅིག བཅས ཡོད ། བྱེའུ ཡིས ལས་ཀ འདི ང ས ལས ། ཁྱེད ཀྱི ལྭ་བ འདི་དག གྱོན ནས ཨ་ཁུ རྒྱལ་བོ་ཚང གི སྟོན་ཐོག ཏུ སོང  ། ཕྱི་དྲོ ཡུལ ལ མྱུར དུ ལོག དགོས ཞེས ཟེར་བ ལྟར ། བུ་མོ སྟོན་ཐོག ཏུ སོང ཞིང  ། ཨ་མ ས ཉིན གང་བོ ར བུ་མོ ས ཚབ ཏུ ཁྲེ་རྒོད དང མཉམ དུ བསྲེས་པ འི སྐེ་ཚེ བྲེ་གང་བོ སོ་སོ བཀར ། བུ་མོ ཨ་ཁུ རྒྱལ་བོ་ཚང གི སྟོན་ཐོག ཏུ ཐོན་པ་ན ། འདྲེ་མོ འི བུ་མོ ས ཨ་མ ལགས ། གན འུ་ཚང གི རྒན་མོ འི བུ་མོ ཡིན་པ་འདྲ ཞེས ཟེར མོད ། འདྲེ་མོ ས མ་རེད ། མ་རེད ། རྒན་མོ འི བུ་མོ ས ཡུལ་ན སྐེ་ཚེ དང ཁྲེ་རྒོད སོ་སོ ར འབྱེད བཞིན ཡོད་པ ས འདི ལ ཡོང མི་སྲིད ཅེས ཟེར ནས ཁ་ཡ མ་བྱས ། ཉིན་ཞིག བུ་མོ ལོ་ན ཆུང རྐྱེན ཨ་མ ས གདམས་པ བརྗེད དེ སྟོན་ཐོག ནས དུས་འགྱངས བཏང སོང་བ ས ། ཡུལ ལ ལོག་པ འི ལམ བར དུ འཚུབ་ཆ ལངས ཏེ ལྷམ ཆ་གཅིག་པོ མཆན་འོག ཏུ བཙུར ནས རྒྱུགས ཡོང་བ ས ། ལྷམ ཡ་གཅིག བོར ཏེ ཨ་ཁུ རྒྱལ་བོ་ཚང གི གཡོག་པོ ས རྙེད ཅིང རྒྱལ་བོ ལ ཕུལ་པ རེད ། རྒྱལ་བོ འི ལྷམ འདི གོན་མཁན གྱི བུ་མོ དེ ཧ་ཅང ལྟ་ན་སྡུག་པ ཞིག ཡིན ངེས ཞེས བསམ སྟེ ། རྒྱལ་བོ ས ལྷམ དེ བུ་མོ སུ་ཞིག ལ ཚད་རན་ཚེ རྒྱལ་སྲས ཀྱི བག་མ ར བསུ་བ ར ཐག་བཅད ། ལྷམ ཡ་གཅིག དེ ས་ཆ དེ འི བུ་མོ ཡོངས་ལ གོན་ན འང ཚད་རན་པ འི མི གཅིག ཀྱང མེད་པ ས ། རྒྱལ་བོ་ཚང གིས ལྷམ ཁྱེར ནས འདྲེ་མོ་ཚང ལ འོང  ། འདྲེ་མོ འི བུ་མོ ས སྔོན ལ གོན ཀྱང དེ ས གོན མ་ཐུབ་པ ར ། རྐང་པ ཆུ་ནག གིས བཀྲུས ཤིང ཆུ་དཀར གྱིས བཤལ་ན འང སྔར་བཞིན གོན མ་ཐུབ ། དེ་ནས རྒན་མོ འི བུ་མོ ལ གོན་དུས ཧ་ཅང ཚད་རན་པོ ར འདུག་པ ས ། རྒྱལ་བོ ས བུ་མོ འདི་ནི ངེད་ཚང གི མནའ་མ ཡིན་པ ས  ། དུས ད་ནས་བཟུང དམའ་བ ས ལ འཛུལ སོང ཟེར་ས མེད ། མཐོ་བ ནམ་མཁའ འཕུར སོང ཟེར་ས་མེད ཅེས བཀའ བསྒྲགས ། དེ་ནས ཉིན འགའ འགོར རྗེས ། འདྲེ་མོ ས ཨ་ཅེ གནས ལ འགྲོ དགོས་པ ས ། དེ་རིང འུ་ཅག་ཚང གླིང་ག གཏོང དུ འགྲོ ཟེར་བ ལྟར ། འདྲེ་མོ མ་བུ གཉིས དང བུ་མོ བཅས གསུམ གླིང་ག གཏོང དུ སོང་བ རེད ། འདྲེ་མོ ས ངན་སེམས བཅངས ཏེ རང གི བུ་མོ ལ མར ཟ རུ བཅུག ཅིང  ། རྒན་མོ འི བུ་མོ ལ སྦྲུལ གྱི སྒོ་ང ཟ རུ བཅུག ཉིན ཁ་ཤས འགོར རྗེས རྒན་མོ འི བུ་མོ འི ལྟོ་བ ཇེ་འབུར ནས ཇེ་འབུར འོང་བ ས ། འདྲེ་མོ ས བུ་མོ ཁྱོད གནས ལ འགྲོ སྲོལ མི་འདུག ཅེས ཟེར ནས ཁྱིམ ནས ཕྱིར བསྐྲད ཅིང  ། རང གི བུ་མོ རྒན་མོ འི བུ་མོ འི ཚབ ཏུ རྒྱལ་སྲས ཀྱི བག་མ ར རྫོང་བ ར གྲ་སྒྲིག བྱས ། ཉིན་ཞིག རྒན་མོ འི བུ་མོ ཨ་ཁུ རྒྱལ་བོ་ཚང གི སྒོ་ཁ ནས འགྲོ བཞིན་པ གཡོག་པོ ཞིག དང འཕྲད་པ ས ། གཡོག་པོ ས ཁྱོད ཀྱིས ཕག གསོ ཨེ་ཤེས ཞེས དྲིས་པ འི ལན ལ ཤེས་པ འི བརྡ བྱིན་པ ས དུས དེ་ནས་བཟུང ཁོ་མོ ཨ་ཁུ རྒྱལ་བོ་ཚང གི ཕག གསོ་མཁན དུ གྱུར ཏེ ཉིན་རྒྱུན ཕག་ཁང གི སྒོ་ཁ ར ཉལ་བ རེད ། མཚན་མོ ཞིག ལ རྒྱལ་བོ སྒོ་ཁ ར གཅིན གཏོང དུ ཡོང་དུས ཕག་ཁང གི སྒོ་ཁ་ན བུ་མོ འཇའ་ཚོན གྱིས བསྐོར ཡོད་པ ཞིག མཐོང་བ དང  ། རྒྱལ་བོ ས བུ་མོ འདི རང་ག་བ ཞིག མིན་པ ར ངེས ཞེས བསམ ཏེ ཕོ་བྲང ནང དུ བོས ནས གཏམ རྣམས གསལ་བོ ར དྲིས་པ ས ། བུ་མོ ས སྔོན གྱི གནས་ཚུལ དག གཅིག ཀྱང མ་གསང་བ ར རྒྱལ་བོ ལ དྲང་མོ ར བཤད ། རྒྱལ་པོ ས རྨ་བྱ འི སྒྲོ མར་ཁུ འི ནང དུ སྦངས རྗེས བུ་མོ འི མིད་པ ར བཏང སྟེ དུག་སྦྲུལ ཆེན་པོ གསུམ བླངས ཤིང  ། དུག་སྦྲུལ གསུམ་པོ རྫ་མ ཆེན་པོ གསུམ གྱི ནང དུ གསོས ནས བཞག དེ་ནས རྒྱལ་བོ ས ངེད་ཚང གི མནའ་མ སྐྱོལ ཤོག ཅིག ཅེས འདྲེ་མོ་ཚང ལ སྐད བཏང་བ་ན ། ཨ་ཞང་ཚོ འི འདྲེ་མོ འི བུ་མོ བསྐྱལ ནས ཨ་ཁུ རྒྱལ་པོ་ཚང ལ ཐོན་པ དང  ། རྒྱལ་བོ་ཚང གིས ཨ་ཞང་ཚོ འི མདུན དུ དེ་སྔོན དུག་སྦྲུལ གསོས ཡོད་པ འི རྫ་མ དེ གསུམ འཁྱེར ཡོང ནས བཞག་པ ས ། ཨ་ཞང་ཚོ ས ངེད་ཚང ལ དམའ་འབེབ བྱས སོང ཞེས ཁོང་ཁྲོ ལངས ། དེ་ནས རྒྱལ་བོ ས སྔོན གྱི བྱུང་བ དག ཨ་ཞང ཚང ལ ཞིབ ཏུ བཤད རྗེས ། འདྲེ་མོ བཏུལ ཅིང རྒན་མོ འི བུ་མོ དང  ། རྒྱལ་པོ འཁོར དང བཅས་པ ས བདེ་སྐྱིད ཀྱི འཚོ་བ ར རོལ་ཏོ ། །