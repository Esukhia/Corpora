བུ་མོ ཨོ་ཅུས་མ འི གཏམ་རྒྱུད ། གནའ་སྔ་མོ འི དུས སུ འཚོ་བ ཧ་ཅང བདེ་ཞིང་སྐྱིད་པ འི བཟའ་ཚོ ཟུང ཞིག ཡོད་པ དེ་གཉིས ཆང་ས བརྒྱབ ནས ལོ མང་པོ ཕྱིན རུང ཕྲུ་གུ མེད་པས་ན ། དེ་གཉིས ཀྱིས ཕྲུ་གུ གཅེས སུ འོས་པ ཞིག ཡོང་རེ ཧ་ཅང ཆེན་པོ བྱས ཀྱང  ། ཁོ་གཉིས ཀྱི བསམ་དོན འགྲུབ མེད་པ རེད ། སེམས་པ སྐྱོ་བ འི བུད་མེད དེ ས སྙིང་རྗེ འི བདག་ཉིད དཀོན་མཆོག ལ ཁོ་གཉིས ཀྱི བསམ་དོན འགྲུབ་པ འི གསོལ་བ སྨོན་ལམ འདེབས་རྒྱུ ལས ཐབས གཞན མ་བྱུང་བ རེད ། བཟའ་ཚོ དེ གཉིས སྡོད་ས འི ཁང་པ ཆེན་པོ མེད་པ མ་ཟད ། ཁང་པ འི རྒྱབ ཏུ སྒེའུ་ཁུང ཆུང་ཆུང ཞིག ཡོད ། སྒེའུ་ཁུང དེ འི ཕྱི་ན ལྡུམ་ར ཆེན་པོ སྙིང་རྗེ་པོ ཞིག ཡོད་པ དང  ། ལྡུམ་ར འི ནང དུ ངོ་མཚར་ཅན གྱི རྩྭ དང མིང མི་ཤེས་པ འི མེ་ཏོག སྣ་ཚོགས སྐྱེས ཡོད མོད ། ལྡུམ་ར སྙིང་རྗེ་པོ དེ་ནི མོ་མ ཞིག གི ཡིན་པ དང  ། ལྡུམ་ར འི མཐའ བཞི གྱང མཐོ ཐག་ཆོད ཀྱིས བསྐོར་བ ས སུ ས ཀྱང གྱང དེ བརྒལ མི་ཐུབ ཅིང བརྒལ ཕོད་མཁན ཡང མེད་པ རེད ། མོ་མ དེ ས རྫུ་འཕྲུལ སྣ་ཚོགས ཤེས ཀྱི ཡོད་པ ར བརྟེན ། འཇིག་རྟེན ཐོག མོ ལ མི་སྐྲག་མཁན སུ ཡང མེད་པ རེད །  ། ཉིན ཞིག ལྡུམ་ར འི ཕྱི ཡི བུད་མེད དེ ས མོ རང གི སྒེའུ་ཁུང ཆུང་ཆུང དེ འི མདུན ནས ལྡུམ་ར འི ནང བལྟས་པ ས ། གློ་བུར དེ་ག ར སྐྱེས་པ འི སྔོ་ཚོད ཨོ་ཅུས ལྗང་སྐྱ ས མོ འི མིག་དབང བཀུགས་པ དང  ། ཨོ་ཅུས དེ་དག གྲལ་བསྟར སྒྲིག ཅིང  ། ལུས་གཟུགས ཕྲ ལ རིང་བ འི མཛེས་མ ལྟར དུ སྣང  ། བུད་མེད དེ ས བལྟ་བཞིན བལྟ་བཞིན ཁ་ཆུ ཡང ཤོར གྲབས བྱེད ཅིང  ། མོ རོ་བཅུད ལྡན་པ འི ཨོ་ཅུས དེ་ཚོ ཟ་འདོད རབ་ཏུ འཕེལ ། དེ་ནས་བཟུང བུད་མེད དེ ས ཉིན་ལྟར སྒེའུ་ཁུང དེ འི འཁྲིས སུ ལངས ནས སྔོ་ཚོད ཨོ་ཅུས དེ་དག ལ བལྟ་བཞིན ཧོན་འཐོར ནས སྡོད ཀྱང  ། ཨོ་ཅུས དེ་དག ཟ་སྐལ ནམ་ཡང མེད་པ མོ ས ཤེས་པ་ན ། གློ་བུར ནད ཀྱིས ཟིན་པ བཞིན དུ གདོང གི གཟི་མདངས ཉམས་པ མ་ཟད ། ཁྲག་རྩི ཕྲ་མོ ཙམ་ཡང་མེད ཅིང  ། མོ ཤིན་ཏུ ནས བཟོད་པ ར དཀའ་བ ར གྱུར ། དེས་ན སྐྱེས་པ དེ སེམས་འཚབ ནས ། བརྩེ་བ འི བཟའ་མོ ལགས ། ཁྱེད་རང བསྙུན གྱི འདུག གམ ཞེས དྲིས །  ། ང ན ཡི མི་འདུག སྟེ ། ང་ཚོ འི ཁྱིམ གྱི སྒེའུ་ཁུང ཕྱི འི ལྡུམ་ར དེ འི ནང བཏབ་པ འི སྔོ་ཚོད ཨོ་ཅུས ཟ སྙིང འདོད ནས ཤི གྲབས བྱེད ཀྱི འདུག འོན་ཏེ ང ལ ནམ་ཡང ཟ་རྒྱུ རག གི མ་རེད བསམ གྱིས ། བྱས་ཙང ང ཡང མགྱོགས་པོ ཤི་བ འདུག ཅེས བུད་མེད དེ ས ལན བཏབ ། སྐྱེས་པ དེ རང གི བཟའ་མོ ར ཤིན་ཏུ བརྩེ་བ ས ། ཁོ འི ཡིད ལ ། ང ས བརྩེ་བ འི བཟའ་མོ མ་ཤི་བ བྱེད ཐག་ཆོད ཡིན ། ང ས ཐབས་ཤེས གང་དྲག བྱས ཏེ ཁོང ལ སྔོ་ཚོད ཨོ་ཅུས དེ་དག རག་པ བྱེད ཀྱི ཡིན ། རྗེས་འབྲས ག་རེ བྱུང རུང ང ས སྣང་བ གཏོང་གི་མིན སྙམ དུ བསམས ། ས་རུབ གྲབས སྐབས སུ ཁོ ས མོ་མ དེ དོ་སྣང མེད་པ དང བསྟུན ནས གྱང མཐོ་པོ དེ འི སྟེང འཛེགས ཏེ ལྡུམ་ར འི ནང འཛུལ ནས ། སྔོ་ཚོད ཨོ་ཅུས རྐང ཁ་ཤས མྱུར་བ ར བཏུས་པ དང  ། སླར ཁ་རོག ངང གྱང དེ བརྒལ ནས ཁྱིམ ལ ལོག ཅིང  ། ཁོ འི བཟའ་མོ ར སྔོ་ཚོད ཨོ་ཅུས ཟ་རྒྱུ བྱུང་བ རེད ། ཁོ འི བཟའ་མོ ས ཨོ་ཅུས ཞིམ མདོག་ཁ་པོ དེ་ཚོ མཐོང་བ དང ལམ་སང བདེ་མ་ཐང་མ ར གྱུར ། མོ ས ལམ་སང ཨོ་ཅུས དེ་ཚོ ས རོ་བཅུད ལྡན་པ འི ཚལ སྣ་ཚོགས བཟོས་པ མ་ཟད ། འཁྱུག་ཙམ རིང ཚང་མ བཟས ཤིང  ། ཨོ་ཅུས དེ་ཚོ ཧ་ཅང ཞིམ་པོ ཡོད་པ རེད ། ཉིན གཅིག སོང རྗེས བུད་མེད དེ ཨོ་ཅུས ཟ་འདོད སྔ་མ ལས ཆེ རུ ཕྱིན ། སྐྱེས་པ དེ ས རང གི བརྩེ་བ འི བཟའ་མོ དགའ་པོ ཡོང ཆེད ། སྲོག་ཉེན ལ མ་ལྟོས་པ ར ཡང་བསྐྱར མོ་མ དེ འི ལྡུམ་ར འི ནང ཨོ་ཅུས རྐང ཁ་ཤས བརྐུ་བ ར འགྲོ་རྒྱུ འི སེམས་ཐག བཅད ། དེས་ན ཉིན དེ ར ས་རུབ་ཁ ར ཁོ ས ཡང་བསྐྱར གྱང མཐོ་པོ དེ འི སྟེང འཛེགས་པ རེད ། འོན་ཏེ ཁོ ས གྱང་སྟེང ནས ལྡུམ་ར འི ནང མཆོང་དུས ། ཁོ འི མདུན་ན མོ་མ དེ ལངས བསྡད ཡོད་པ ས ། ཁོ སྐྲག ནས བླ ཡང ཆད གྲབས བྱས ། གྱང བརྒལ ནས ང འི ལྡུམ་ར འི ནང ཨོ་ཅུས བརྐུ་བ ར ཡོང་མཁན ཁྱོད ཤི སྙིང་བྲོ གི འདུག གམ ཞེས མོ་མ ས ཁྲོས་བཞིན བཤད །  ། ཀྱེ་ཧུད ། ཁྱེད ཀྱིས ང ལ སྙིང་རྗེ གནང རོགས གནང  ། ཁྱེད ཀྱི ཨོ་ཅུས བརྐུ་བ ར ང་ཡང ཡོང་འདོད་མེད ། འོན་ཏེ ང འི བཟའ་མོ དེང་སང སྐབས ཤིག རིང ཨོ་ཅུས ཟ་འདོད ལངས ཐག་ཆོད བྱས ། ཉིན་ལྟར ཁྱིམ གྱི སྒེའུ་ཁུང ཆུང་ཆུང དེ འི འཁྲིས ནས ཁྱེད་རང གི ཨོ་ཅུས ལ བལྟ་བཞིན ཧོན་འཐོར ནས སྡོད་པ མ་ཟད ། ན ཡི ཡོད་པ དང འདྲ་བ ས ། གལ་སྲིད ཁོང ལ ཨོ་ཅུས ཟ་རྒྱུ མ་བྱུང་ཚེ ། ཁོང མགྱོགས་པོ ཤི་བ འདུག ཅེས སྐེས་པ དེས བཤད ། མོ་མ དེ ས གཏམ དེ་དག ཐོས་པ དང  ། སྐྱེས་པ སྙིང་རྗེ རྒྱུ དེ ར གློ་བུར གདུང་སེམས ཕྲན་བུ སྐྱེས ཤིང  ། ཁོང་ཁྲོ ཡང ཞི་བ ར གྱུར ནས བཤད་པ ། གལ་སྲིད ཁྱོད ཀྱིས བཤད་པ ཚང་མ བདེན་ན ། ང འི ལྡུམ་ར འི ནང གི སྔོ་ཚོད ཨོ་ཅུས ཡོངས་རྫོགས ང ས ཁྱོད ལ བྱིན ཆོག ཡིན་ན འི ཁྱོད ཀྱིས ང ལ དོན ཞིག ཁས་ལེན དགོས ། གལ་སྲིད ཁྱོད་རང གི བཟའ་མོ ར ཕྲུ་གུ ཞིག སྐྱེས་ན ། ཁྱོད ་ཀྱིས ཕྲུ་གུ དེ ང ལ སྟེར དགོས ། ང ས རང གི ཕྲུག ནང་བཞིན དེ ལ བྱམས་པོ དང དེ འཚོ་བ བདེ་སྐྱིད ལྡན་པ ཡོང་བ བྱས ཆོག་པ ས ། དེ འི ཐད ཁྱོད སེམས་ཁྲལ བྱེད མི་དགོས ཞེས བཤད ། སྐྱེས་པ དེ ས རང གི སྙིང ནས བརྩེ་བ འི བཟའ་མོ ཚེ་རིང་ཙམ ཡོང ཆེད ། མོ་མ ས བཏོན་པ འི ཆ་རྐྱེན ཁས བླངས་པ རེད ། ཡུན རིང མ་སོང་བ ར ། མི དེ འི བཟའ་མོ ར ཕྲུ་གུ སྙིང་རྗེ་པོ གཅེས སུ འོས་པ ཞིག སྐྱེས ཀྱང  ། མོ་མ ངན་པ དེ ལམ་སང ཡོང ནས ཕྲུ་གུ ར ཨོ་ཅུས་མ ཞེས་པ འི མིང ཁྱད་མཚར་པོ ཞིག བཏགས་པ དང  ། ཡུད་ཙམ སོང རྗེས མོ ས ཕྲུ་གུ འཁྱེར ཕྱིན །  ། བུ་མོ ཨོ་ཅུས་མ ཉིན་བཞིན འཚར་ལོངས བྱུང་བ དང  ། ཉིན་རེ ལས ཉིན་རེ ར མཛེས སུ ཕྱིན ནས འཇིག་རྟེན འདི འི ཐོག དེ ལས མཛེས་པ འི བུ་མོ སུ འདྲ ཞིག ཀྱང མེད་པ ར གྱུར ། བུ་མོ ཨོ་ཅུས་མ ལོ བཅུ་གཉིས ལ སོན་དུས ། མོ་མ ས བུ་མོ དེ མཆོད་རྟེན ཧ་ཅང མཐོ་པོ ཞིག གི ཡང་རྩེ ར བསྐྱལ ། མཐོ ཞིང ཆེ་བ འི མཆོད་རྟེན དེ་ནི ནགས་ཚལ སྟུག་པོ ཞིག གི ཁྲོད དུ གནས ཤིང  ། དེ ར མཆོད་རྟེན ཡོད་པ ཤེས་མཁན སུ་ཡང་མེད ལ ། གཞན་ཡང མཆོད་རྟེན དེ འི ཡང་ཐོག ཏུ སྒེའུ་ཁུང ཆུང་ཆུང ཞིག ཕུད ། སྐས་འཛེགས དང སྒོ ལ སོགས་པ ཅི་ཡང མེད ། མོ་མ དེ མཆོད་རྟེན ནང འགྲོ སྙིང་འདོད རིམ་བཞིན དུ མོ ས མཆོད་རྟེན གྱི གཤམ ནས ། བུ་མོ ཨོ་ཅུས་མ ། བུ་མོ ཨོ་ཅུས་མ ། ཁྱེད ཀྱི སྐྲ་ལོ སི་ལིང ལྗང་པ མགྱོགས་པོ མར ལ གློད ཤོག ཅེས སྐད ཆེན་པོ ས འབོད ཀྱི ཡོད །  ། བུ་མོ ཨོ་ཅུས་མ འི སྐྲ་ལོ རིང ལ མཐུག་པ མ་ཟད ། གསེར་འོད ཆེམ་ཆེམ འཚེར ཞིང ཤིན་ཏུ མཛེས ། བུ་མོ ས མོ་མ དེ འི སྐད ཐོས་མ་ཉིད དུ སྐྲ་ལོ སི་ལིང ལྗང་པ བཤིག ནས སྣེ་རྩེ སྒེའུ་ཁུང ཆུང་ཆུང དེ འི ལྕགས ཀྱི ཁྲ རུ ར བཏགས རྗེས ། སྐྲ་ལོ རིང་པོ མཆོད་རྟེན གྱི གཤམ དུ དཔྱངས ཡོང གི ཡོད་པ དང  ། མོ་མ དེ ས བུ་མོ འི སྐྲ་ལོ སྐས་འཛེགས ལ བརྩིས ནས ། དེ ལ འཇུས ཏེ མཆོད་རྟེན རྩེ ར འཛེགས ཀྱི ཡོད །  ། དུས་ཚོད ལོ གཅིག གཉིས ནི ཤིན་ཏུ མགྱོགས་པ ར ཕྱིན ། ཉིན་ཞིག གློ་བུར རྒྱལ་སྲས དཔའ་ཉམས དོད་པོ ཞིག རྟ བཞོན ཏེ ནགས་ཚལ དེ བརྒྱུད ནས འགྲོ གི ཡོད་པ སྣང་མེད ངང མཆོད་རྟེན དེ འི མདུན དུ སླེབས་པ རེད ། དུས དེའི་ཚེ་ན གློ་བུར མཆོད་རྟེན ནང ནས གླུ་སྒྲ ཤིན་ཏུ སྙན་པ ཞིག གྲགས ཡོང་བ དང  ། སྙན་འཇེབས ཡིད་དབང འཕྲོག་པ འི གླུ་སྒྲ དེ ས རྒྱལ་སྲས ཀྱི ཡིད རབ་ཏུ མྱོས་པ ར གྱུར ནས ། རྟ་ཐོག ཏུ སེམས་རྩེ གཅིག ཏུ ཉན ནས བསྡད ། སྙན་འཇེབས ལྡན་པ འི གླུ དེ་དག ནི བུ་མོ ཨོ་ཅུས་མས བླངས་པ ཞིག ཡིན་པ དང  ། དེ་ཡང བུ་མོ དེ ཁེར་རྐྱང དུ ཧ་ཅང ཡུལ་པོ ཡོད་པ ས གླུ བླངས ནས དུས་ཚོད ཡོལ་ཐབས བྱེད་པ ས རེད ། རྒྱལ་སྲས དེ ཡ་མཚན་ཅན གྱི བུ་མོ དེ ར བལྟ་ཙམ བྱེད་འདོད ཧ་ཅང ཆེན་པོ བྱུང ནས མཆོད་རྟེན ལ སྐོར་བ ཁ་ཤས བསྐོར ཡང  ། སྒོ དང སྒེའུ་ཁུང ལ སོགས་པ ཅི་ཡང མ་རྙེད ལ ། ཐ་ན སེར་ཁ ཙམ ཡང མེད་པ རེད ། རྒྱལ་སྲས ཉོབ་བཞིན རྒྱལ་པོ འི ཕོ་བྲང ནང ལོགས ཀྱང  ། ཡིད ལ གླུ གཏོང་མཁན གྱི བུ་མོ དེ དྲན ནས བསྡད ། དེ་ནས་བཟུང རྒྱལ་སྲས ཀྱིས ཉིན་ལྟར རྟ བཞོན ནས མཆོད་རྟེན འོག ཏུ བུ་མོ འི གླུ་སྒྲ ཉན་པ ར ཡོང གི ཡོད་པ རེད །  ། ཉིན་ཞིག རྒྱལ་སྲས སྔར་ལྟར མཆོད་རྟེན འོག ཏུ ཡོང་བ དང  ། གློ་བུར ཐག་རིང ནས རྒན་མོ ཞིག ཡོང་བ མཐོང་བ ས ཁོ ས ཤིང་སྡོང ཆེན་པོ ཞིག གི རྒྱབ ཏུ གབ་པ དང  ། རྒན་མོ དེ ས མཆོད་རྟེན གྱི རྩེ ལ གཏད དེ སྐད ཆེན་པོ ས ། བུ་མོ ཨོ་ཅུས་མ ། བུ་མོ ཨོ་ཅུས་མ ། ཁྱེད ཀྱི སྐྲ་ལོ སི་ལིང ལྗང་པ མགྱོགས་པོ མར ལ གློད ཤོག ཅེས འབོད་པ ཐོས །  ། ཡུད་ཙམ སོང རྗེས བུ་མོ ས སྒེའུ་ཁུང ཆུང་ཆུང དེ འི ནང ནས བུ་མོ འི མཛེས་པ འི སྐྲ་ལོ རིང་པོ མཆོད་རྟེན གཤམ དུ དཔྱངས ཡོང་བ དང  ། མོ་མ ས སྐྲ ལ འཇུས ནས སྐས་འཛེག ལ འཛེགས་པ བཞིན དུ འཛེགས ནས ཕྱིན ། རྒྱལ་སྲས ཀྱི ཡིད ལ ། གལ་སྲིད མཆོད་རྟེན ནང འགྲོ་བ འི ཐབས དེ རང ཡིན་ན ། ང ས ཀྱང རླུང་རྟ ཨེ་རྒྱུགས བལྟ དགོས སྙམ །  ། ཉིན གཉིས་པ ར ས་རུབ གྲབས བྱེད་དུས རྒྱལ་སྲས ཀྱིས སླར་ཡང རྟ བཞོན ནས མཆོད་རྟེན གཤམ དུ ཡོང་བ མ་ཟད ། རྒན་མོ དེ་ནང་བཞིན །  ། བུ་མོ ཨོ་ཅུས་མ ། བུ་མོ ཨོ་ཅུས་མ ། ཁྱེད ཀྱི དབུ་སྐྲ སི་ལིང ལྗང་པ མགྱོགས་པོ མར ལ གློད ཤོག ཅེས བོས །  ། ཡུད་ཙམ སོང རྗེས མཆོད་རྟེན རྩེ ནས སྐྲ་ལོ སེར་པོ རིང་པོ ཞིག དངོས་འབྲེལ དཔྱངས ཡོང་བ དང  ། རྒྱལ་སྲས ཀྱིས ལམ་སང སྐྲ་ལོ རིང་པོ ར འཇུས ནས མཆོད་རྟེན རྩེ་མོ ར འཛེགས །  ། བུ་མོ ཨོ་ཅུས་མ ས མོ་མ རྒན་མོ དེ ཕུད་པ འི མི གཞན སུ ཡང མཐོང མྱོང་མེད སྟབས ། མཆོད་རྟེན རྩེ་མོ ར འཛེགས ཡོང་མཁན དེ སྐྱེས་པ ཞིག ཡིན་པ མཐོང་དུས བུ་མོ དེ སྐྲག་ཐག ཆོད་པ རེད ། འོན་ཏེ རྒྱལ་སྲས ཀྱིས བུ་མོ ར ངན་སེམས ཕྲ་མོ་ཙམ ཡང བཅངས མེད་པ ནི དེ འི བརྩེ་བ ཟབ་པ འི མིག ནས མངོན་པ མ་ཟད ། རྒྱལ་སྲས ཀྱིས ད་དུང བུ་མོ འི གླུ་སྒྲ ས ཁོ རབ་ཏུ མྱོས་པ ར བྱས་པ དང  ། ཁོ ས ཉིན་མཚན མེད་པ ར བུ་མོ དྲན་པ མ་ཟད ། བུ་མོ དང འཐུག་འདོད ཧ་ཅང ཆེན་པོ ཡོད ཅེས བུ་མོ ར བཤད་པ རེད ། ད་ཆ བུ་མོ ཨོ་ཅུས་མ སྐྲག གི མེད་པ མ་ཟད ། མིག་མདུན གྱི མི དེ རིམ་བཞིན བློ ལ འགྲོ་པོ བྱུང་བ དང  ། མཐའ་མ ར རྒྱལ་སྲས ཀྱིས བུ་མོ མཛེས་མ དེ ར གཉེན་སྒྲིག ཞུ་བ ཕུལ་བ རེད ། བུ་མོ ཨོ་ཅུས་མས མིག་མདུན གྱི རྒྱལ་སྲས གཞོན་ནུ དེ ལ བལྟ་དུས ། དེ བྱད་གཟུགས བཟང ཞིང དཔའ་ཉམས ལྡན་པ མ་ཟད ། སེམས་པ ཤིན་ཏུ བཟང་བ མཐོང་བས་ན ། བུ་མོ དེ འི ཡིད ལ ། ཁོང གིས ང ལ ཆོས་ཡུམ ལས ཀྱང ཡག་པོ བྱེད ངེས རེད སྙམ ། དེས་ན བུ་མོ ས རྒྱལ་སྲས ཀྱི གཉེན་སྒྲིག ཞུ་བ ཁས བླངས་པ དང  ། ད་དུང བུ་མོ འི མཉེན་ཕྲ འི ལག་ཆུང རྒྱལ་སྲས ཕྱོགས ལ བརྐྱངས ནས ། གུས་མོ ས ཁྱེད ཀྱི མནའ་མ བྱས ཆོག ཀྱང  ། གུས་མོ མཆོད་རྟེན མཐོ་པོ འདི འི སྟེང ནས བབས ཐབས མི་འདུག་པ ས ། རྗེས་མ ཁྱེད འདི་ག ར ཕེབས རིམ་བཞིན སྐུད་པ ཕྲ་ཞིང་སྲ་བ རྐང་རེ བསྣམས ཕེབས ཤོག ཅིག གུས་མོ ས དེ་དག ལ མཆོད་རྟེན གཤམ དུ བབས་སྐས ཤིག བཟོ ཡི ཡིན ། བབས་སྐས བཟོས ཟིན མཚམས སུ གུས་མོ ས བབས་སྐས སྟེང ནས མཆོད་རྟེན གཤམ དུ བབས ཡོང ཆོག ཁྱེད ཀྱིས མཆོད་རྟེན གཤམ དུ བསྒུག བཞུགས ནས གུས་མོ མར སླེབས་པ དང ཁྱེད་རང གི རྟ ལ བསྐྱོན རོགས གནང ཞེས བཤད །  ། མོ་མ རྒན་མོ ངན་པ དེ ཉིན་མོ རྟག་པར མཆོད་རྟེན ནང འགྲོ ཡི ཡོད་པ ས ། རྒྱལ་སྲས ཀྱིས ཉིན་ལྟར ཉི་མ ནུབ མཚམས སུ གཞི ནས བུ་མོ ཨོ་ཅུས་མ ར བལྟ་བ ར ཡོང གི ཡོད ། དེར་བརྟེན མོ་མ རྒན་མོ ས ཧ ཅི་ཡང གོ ཡི མེད་པ རེད ། རྗེས སུ ཉིན་ཞིག བུ་མོ ཨོ་ཅུས་མ ས གློ་བུར མོ་མ རྒན་མོ ར ། བརྩེ་བ འི ཆོས་ཡུམ ལགས ། ཁྱེད་རང ཡར འཐེན་དུས ཁག་པོ དེ་འདྲ འདུག འོན་ཏེ ལོ་ན གཞོན ལ གཟུགས་སྟོབས ཆེ་བ འི རྒྱལ་སྲས དེ ཡར འཐེན་དུས དཀའ་ལས ཕྲ་མོ་ཙམ ཡང མེད་པ ར ། ཁོང འཁྱུག་ཙམ ནང ཡོང ཐུབ ཀྱི འདུག དེ འི རྒྱུ་མཚན ང ས མགོ་འཚོས མ་སོང ཞེས བཤད །  ། ཀ་ཡེ ། བུ་མོ ངན་པ ཁྱོད ཨང  ། ཁྱོད ཀྱིས ད་ལྟ ཅི་ཟེར ། ང མ་གཏོགས གཞན སུ དང ཡང འབྲེལ་བ བྱས ཆོག མི་ཡོང ཟེར ང ས ཁྱོད ལ བཤད ཡོད ཀྱང  ། ཁྱོད ཀྱིས ལྐོག ཏུ གཞན དང འབྲེལ་བ བྱས་པ ས མ་ཚད ། ད་དུང ང ལ གསང་བ བྱས་པ རེད ཅེས མོ་མ རྒན་མོ ས ཁྲོས་བཞིན ང་རོ བསྒྲགས ། མོ ཁོང་ཁྲོ ཧ་ཅང ཆེན་པོ ལངས ནས བུ་མོ ཨོ་ཅུས་མ འི མཛེས་པ འི སྐྲ་ལོ རིང་པོ དམ་པོ ར བཟུང་བ མ་ཟད ། མོ་རང གི ལག་པ འི སྟེང ཤེད ཀྱིས དཀྲིས་པ དང  ། ལག་པ གཞན དེ ས ཇེམ་ཙེ ཞིག བླངས ཏེ བུ་མོ འི མཛེས་པ འི སྐྲ་ལོ རིང་པོ དེ་དག ཚང་མ བྲེག་པ རེད ། ད་དུང མོ འི ཁོང་ཁྲོ མ་ཞི་བ ར མོ ས བུ་མོ སྙིང་རྗེ རྒྱུ དེ མུ་མེད་ལུང་སྟོང གི རྩྭ་རྫོབ་གླིང ཞིག ཏུ འཁྲིད་པ མ་ཟད ། བུ་མོ དེ ནམ་ཡང དེ་ནས ཁ་བྲལ མི་ཆོག་པ ར ། དཀའ་སྡུག དང ཉམ་ང འི འཚོ་བ སྐྱེལ དུ བཅུག་པ རེད །  ། བུ་མོ ཨོ་ཅུས་མ མཆོད་རྟེན དང ཁ བྲལ་བ འི ཉིན དེ འི དགོང་མོ རྒྱལ་སྲས སླར་ཡང མཆོད་རྟེན གཤམ དུ ཡོང  ། འོན་ཏེ རྒྱལ་སྲས ཀྱིས དེ་ག ར ལྷག་པ འི གནས་ཚུལ མཐའ་དག ཧ གཏན ནས གོ མེད་པ ར སྔར་བཞིན མཆོད་རྟེན འོག ནས །  ། བུ་མོ ཨོ་ཅུས་མ ། བུ་མོ ཨོ་ཅུས་མ ། ཁྱེད ཀྱི དབུ་སྐྲ སི་ལིང ལྗང་པ མགྱོགས་པོ མར ལ གློད ཤོག ཅེས བོས །  ། མོ་མ རྒན་མོ ས ཐོས་པ དང  ། ལམ་སང བུ་མོ ཨོ་ཅུས་མ འི སྐྲ་ལོ འི སྣེ གཅིག མཆོད་རྟེན རྩེ ཡི སྒེའུ་ཁུང གི ལྕགས ཀྱི ཁྲ་རུ འི སྟེང བཏགས་པ དང  ། སྣེ གཞན ཞིག མཆོད་རྟེན གཤམ དུ དཔྱངས ། རྒྱལ་སྲས ཀྱིས སྔོན་མ ནང་བཞིན སྐྲ་ལོ ར འཇུས ནས འཛེགས ཀྱང  ། ཁོ ས མཐོང་བ ནི ཆེ་བ ར བགྲད་པ འི མོ་མ རྒན་མོ འི མིག གཉིས ཡིན་པ ལས ། ཁོ འི སྙིང་སྡུག བུ་མོ ཨོ་ཅུས་མ འི གྲིབ་གཟུགས་ཙམ ཡང མཐོང་སར་མེད ། ཧ་ཧ ། ཁྱོད་རང གི མཛེས་ལྡན མནའ་མ བསུ་བ ར ཡོང ངམ ། ད ནས མོ འི གླུ་སྒྲ སྙན་པོ དེ ཁྱོད ཀྱིས ཐོས་ཐབས་མེད ། མོ གཅན་གཟན གྱིས འཁྲིད་པ རེད ། ཁྱོད་རང གི མིག་རིལ ཡང གཅན་གཟན གྱིས འདོན གྱི རེད ། ཁྱོད ཀྱི བུ་མོ ཨོ་ཅུས་མ གཅིག་བྱས་ན སྔ་ས ནས ཤི ཚར ཡོད རེད ། ཁྱོད ཀྱིས མོ ནམ་ཡང མཐོང གི མ་རེད ཅེས མོ་མ རྒན་མོ ས རྒྱལ་སྲས སྙིང་རྗེ རྒྱུ དེ ར འཕྱ་དམོད བྱས་པ རེད །  ། རྒྱལ་སྲས སེམས་པ སྐྱོ་ཐག ཆོད་པ དང  ། བུ་མོ ཨོ་ཅུས་མ མེད་ན གསོན་པོ ར བསྡད ཀྱང སྙིང་པོ མི་འདུག སྙམ ཏེ མཆོད་རྟེན མཐོན་པོ འི སྟེང ནས མཆོངས་པ རེད ། སྟབས་ལེགས ནས ཚེར་ཤིང ཁྲོད ལྷུང ནས མ་ཤི་ཙམ བྱུང ཡང  ། ཁོ འི མིག གཉིས ལ ཚེར་མ ཟུག ནས ལོང་བ ར གྱུར ཏེ ཅི་ཡང མཐོང གི མེད་པ རེད ། མིག གཉིས ལོང་བ འི རྒྱལ་སྲས ཀྱིས ཤིང་ནགས ཁྲོད དུ གནས ངེས་མེད འགྲིམས ཤིང  ། ལྟོགས་ན ཤིང་ནགས ཁྲོད ཀྱི བདག་མེད ཤིང་འབྲས དང ཤིང གི པགས་པ ཟ་བ མ་ཟད ། སྙིང་སྡུག བུ་མོ ཨོ་ཅུས་མ ཧ་ཅང དྲན ཞིང  ། དྲན་ཐེངས་རེ ར སེམས་པ སྐྱོ་བ འི མིག་ཆུ དབང་མེད ཤོར གྱི ཡོད་པ རེད ། དེ་ལྟར རྒྱལ་སྲས ཀྱིས ནགས་ཚལ ཁྲོད གནས ངེས་མེད འགྲིམས ནས ལོ་མང སོང རྗེས ། ཁོ་རང གི སྙིང ནས བརྩེ་བ འི བུ་མོ ཨོ་ཅུས་མ ཉམ་ང་བ འི འཚོ་བ སྐྱེལ་ས དེ་ག་ལ སླེབས་པ རེད ། བུ་མོ ཨོ་ཅུས་མ ར སྔ་ས ནས ཕྲུ་གུ བུ གཅིག དང བུ་མོ གཅིག ཡོད་པ དེ གཉིས མཚེས་མ རེད ། རྒྱལ་སྲས ཀྱིས གློ་བུར སྐད་ཆ ཤོད་སྒྲ ཞིག ཐོས་པ མ་ཟད ། སྐད་སྒྲ དེ ཤིན་ཏུ རྒྱུས གསལ ཞིང  ། དེ་སྔ གང དུ གོ མྱོང་མྱོང ཞིག ཡོད་པ དང  ། རྒྱལ་སྲས སྐད་སྒྲ གྲགས་ས འི ཕྱོགས སུ ཕྱིན ། རྒྱལ་སྲས དེ་ག ར སླེབས གྲབས ཡོད དུས བུ་མོ ཨོ་ཅུས་མ ས དེ་ནི མོ ས ཉིན་མཚན ཀུན་ཏུ དྲན་པ འི རྒྱལ་སྲས ཡིན་པ ལམ་སང ངོ་ཤེས ། བུ་མོ ས རྒྱུགས ཕྱིན ནས རྒྱལ་སྲས ལ དམ་པོ ར འཐམས ཤིང  ། སེམས་འགུལ འཐེབས་བཞིན ངུ ཤོར་བ རེད ། བུ་མོ འི དྭངས་གཙང མིག་ཆུ ཆད་མེད བཞུར་བ དང  ། རྗེས སུ མིག་ཆུ འི ཐིགས་པ གཉིས ཏག་ཏག རྒྱལ་སྲས ཀྱི མིག གཉིས ནང ལྷུང་བ ས ། རྒྱལ་སྲས ཀྱི མིག གཉིས དེ་མ་ཉིད དུ འོད་མདངས ལྡན་པ ར གྱུར ཞིང  ། ཁོ ས ཡང་བསྐྱར འཇིག་རྟེན འདི འི སྟེང གི མཛེས་སྡུག ལྡན་པ མཐའ་དག མཐོང་ཐུབ་པ བྱུང་བ རེད ། རྒྱལ་སྲས ཀྱིས ཁོ འི སྙིང ནས བརྩེ་བ འི བཟའ་མོ སྡུག་པོ མྱོང དུ མ་བཅུག་པ ར ། བུ་མོ ཨོ་ཅུས་མ དང གྲུང་ཤ དོད ལ ཡིད དུ འོང་བ འི ཕྲུ་གུ གཉིས འཁྲིད དེ ཁོ་རང གི རྒྱལ་ཁབ ལ ལོག བློན་འབངས ཡོངས ཀྱིས རྒྱལ་སྲས དང བཅས་པ ལོག ཕེབས་པ ར དགའ་ཚོར དང དགའ་འབོད བྱས ། དེ་ནས་བཟུང རྒྱལ་སྲས དང བུ་མོ ཨོ་ཅུས་མ གཉིས བརྩེ་བ ཟབ་མོ ས དམ་པོ ར འབྲེལ ཞིང  ། ཚེ ཡི འདུ་བྱེད མ་སྟོངས་བར དུ བདེ་སྐྱིད དང སྤྲོ་སྣང ལྡན་པ འི འཚོ་བ ར རོལ་རྒྱུ བྱུང་བ རེད ། 