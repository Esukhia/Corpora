﻿http://zw.tibetculture.net/history_1/lslw/201408/t20140804_2011119.htm ༄༅། ། བོད ཀྱི ལོ་རྒྱུས རིགས་པ-འི ནང མི་ཉག གི གནས་ཚུལ དང མི་ཉག སྐོར གྱི མིང་ཚིག འགར དཔྱད་པ ། བོད ཀྱི མེས་པོ མིའུ་གདུང་དྲུག གི ནང་ཚན རྨུ དང ལྒ ལྡོང གསུམ ལས མཆེད་པ-འི མི་ཉག ནི ། ཤར རྒྱ་ནག ལྷོ འཇང  ། ནུབ སྟོད་བོད ། བྱང སོག་པོ བཅས ཀྱི བར དུ ཆགས ཤིང  ། མདོ་སྨད གྷ སོགས ལ མི་ཉག དང  ། མདོ་སྟོད ཁམས ཀྱི མི་ཉག བཅས ལ མི་ཉག་ཆེན་པོ-ར ཞེས གྲགས ། སྟོད་བོད སིལ་བུ-ར ཐོར་བ-འི དུས སུ ཡང མི་ཉག ཉམས་མེད་པ-ར སྟོབས་ཤུགས ཆེ རུ ཕྱིན ། རབ་བྱུང དང་པོ-འི ཆུ་སྤྲེལ ལོ-ར ༡༠༣༢ རྒྱ་ནག གོང་མ སུང གི རབས བཞི་པ-འི ལག་ནས དབང་ཆ བླངས ཏེ རབ་བྱུང བཞི་པ-འི མེ་ཕག ལོ-འི༡༢༢༧བར གོང་མ-འི རྒྱལ་ས བཟུང  ། མི་ཉག སི་ཧུ་རྒྱལ་པོ ནས ། རྒྱལ་རྒོད རྡོ་རྗེ་དཔལ གྱི བར རྒྱལ་རབས དགུ བྱོན ། རྡོ་རྗེ་དཔལ ལ སོག་སྐད དུ ཤྲི་ཏུར་གོ་ཐུལ ཀེན་ཧན་ཀན ཟེར ། རྒྱ་ནག་པ-ས ། སི་ཧུའི ཧུ་སྒྲ ལ བརྟེན ནས ཧུ་དབང ཞེས ཟེར ། མི་ཉག རྒྱལ་རབས དྲུག་པ-འི དུས སུ རྒྱལ་ས གྷ་རུ སྤོས ཤིང  ། རྒྱལ་རྒྱུད མང དུ འཕེལ་བ-ར བརྟེན རྒྱལ་པོ-འི དཔོན་རྒྱུད འབངས་འཁོར བཅས་པ འགའ་ཞིག སྟོད་མངའ་རིས སུ སོང ནས སྟག་སྡེ སེང་གེ་ལུང དུ གཞིས ཆགས ། རྗེས ནས མར ཡོངས ཏེ ས་སྐྱ-འི ཡོན་བདག བྱང་པ་དཔོན དུ གྱུར་པ དང  ། གཙང ས་སྐྱ-འི ཡོན་བདག རྒྱལ་རྩེ ཆོས་རྒྱལ གྱི གདུང་རྒྱུད ཀྱང ཁམས མི་ཉག ནས གཙང ལ སོང་བ-འི ཤར ཁ་བ-འི བརྒྱུད་པ ཡིན་པ-ར མ་ཚད ། འབྲུག་པ དང འབྲས་ལྗོངས ཀྱི རྒྱལ་རྒྱུད རྣམས ཀྱང མི་ཉག རྒྱལ་པོ ལས མཆེད་པ-ར གྲགས ། སྟོད་དབུས་གཙང དུ བསྟན་པ བསྣུབས ཤིང  ། རིག་གནས ཉམས་རྒུད ཚབས ཆེན་པོ བྱུང་བ-འི སྐབས སུ ཡང  ། མི་ཉག ཕན་ཁོན གྱི དགོན་སྡེ མང ལ ། རིག་གནས ཀྱི འཆད་ཉན ཡང ཤིན་ཏུ དར ། དཔེར་ན ། ཇོ་བོ་རྗེ བོད ལ མ་ཕེབས གོང ནས རྒྱ་གར དུ བྱོན ། དཔལ ནཱ་ལེནྡྲར མཁན་པོ ཡུན་རིང བཞུགས ཏེ རྒྱ་གར ལ སྐུ་གཤེགས་པ-འི ཙ་མི ལོ་ཙཱ་བ སངས་རྒྱས་གྲགས ། བླ་ཆེན དགོངས་པ་རབ་གསལ གྱི སློབ་དཔོན གོ་རོང ་སེང་གེ་གྲགས དང  ། ཀྭ་འོད་མཆོག་གྲགས ། ད་དུང གྱི ལྗང་ལོ་ཙཱ་བ དང ཤར་པ་བ ཆེན་པོ ། ཕྱིས ཀྱི མི་ཉག མཁས་པ མི ལྔ སོགས མཁས་གྲུབ དུ་མ བྱོན ། བོད ཀྱི རིག་གནས ཁྱབ་གདལ དུ སྤེལ་བ-ར མཛད་རྗེས འགྲན་ཟླ བྲལ་བ བཞག ས་པཎ ཚ་ཞང དང སོག་རྒྱལ བར གྱི སྒྲ་སྒྱུར་པ ཡང མི་ཉག གི མི ཁོ་ན ཡིན ། དེ-འི ཕྱིར མི་ཉག གི ལོ་རྒྱུས ནི བོད ཀྱི ལོ་རྒྱུས ནང གི གཙོ་བོ-འི ཆ ཞིག ཡིན ནོ །  ། བོད ཀྱི ལོ་རྒྱུས རིག་པ-འི དཔེ་ཆ ། རྒྱ་རབས དང དེབ་ཐེར ། ཆོས་འབྱུང དང ཡིག་ཚང རུས་མཛོད དང དགོན་ཁག གི གདན་རབས སོགས དཔྱད་གཞི མང་ཆེ་བ-འི ནང མི་ཉག སྐོར ། མི་ཉག་རྒྱལ་རབས ཟེར་བ དང  ། མི་ཉག་ལོ་རྒྱུས ཟེར་བ ། ཁྱད་པར དཔའ་བོ རིན་པོ་ཆེ-འི གསུང མཁས་པ-འི དགའ་སྟོན དུ མི་ཉག ཆོས་འབྱུང གནང  ། མི་ཉག ཏུ དམ་པའི་ཆོས ཇི་ལྟར དར་བ-འི ཚུལ རྒྱས ཙམ གསུང ཡོད ཀྱང  ། མི་ཉག འདི བོད ཀྱི ལོ་རྒྱུས ཀྱི ཆ གཙོ་བོ-ར བྱས ཏེ གོ་རིམ ལྡན ལ ཆ་ཚང་བ ཞིག སུ-ས ཀྱང བཤད མེད ཅིང  ། མི་ཉག རྒྱལ་རབས ཟེར་བ ཡང  ། མི་ཉག ཙེན་ཙེ ཤེས་རབ་ཡེ་ཤེས ཀྱི ངག ནས བརྒྱུད་པ-འི གཏམ་རྒྱུད ལྷ་སྒྲུང ལྟ་བུ དེ བསྐྱར་ཟློས ཁོ་ན མཛད འདུག འདི-ར མི་ཉག གི གནས་ཚུལ ལོ་རྒྱུས དངོས དང མཐུན ཞིང ཚན་རིག་ལྡན་པ-ར ཞིབ་འཇུག བྱ ཕྱིར ཐོག་མ-ར མི་ཉག རྒྱལ་པོ-འི མཚན གྱི སྐོར ལ ཅུང་ཟད དཔྱད ན ། མི་ཉག སི་ཧུ་རྒྱལ་པོ ཞེས་པ ནི ། མི་ཉག སྐད དུ སི་ཉིན་མོ དང ཧུ མཚན་མོ-འི དོན ཡིན་པ-ས ། ཉིན་མཚན ལྟོས་མེད དེ་དུས ལྟོས་མེད ཀྱི རྒྱལ་པོ ཞེས སྨོན་ཚིག གི སྒོ ནས བསྟོད་པ སྟེ ། རྒྱ་ནག་པ-ས གོང་མ-ར ཁྲི་ལོ ཟེར་བ དང འདྲ ། བོད་ཡིག གི དཔྱད་གཞི འགར སིའུ ཞེས དང  ། ཟི་ཁྲོན ནས བཏོན་པ-འི རྒྱ་བོད་ཡིག་ཚང དུ གྲི་རྒྱུ ཞེས་པ སོགས ནི སི་ཧུའི སྒྲ ཟུར་ཆག་པ ཡིན ནོ །  ། མི་ཉག ཙ་མི་རྒྱལ་པོ ཞེས་པ དང  ། མི་ཉག སྐད དུ ཙ ནི ས དང མི ནི གནམ གྱི དོན ཡིན་པ-ས ། གནམ་ས-འི བདག་པོ-འི གནམ་ས-འི རྒྱལ་པོ ཞེས རྒྱལ་པོ-འི དབང་ཐང ལ བསྟོད་པ-འི ཚིག ཡིན ། བོད ཀྱི ཡིག་རྙིང འགར ཙ ར་མགོ་ཅན བྲིས ནས རྩ་མི ཤིང་མི ཟེར་བ སོགས མཚར་གཏམ འགའ་ཞིག འཁོད་པ ནི ལོ་རྒྱུས དངོས དང འབྲེལ་མེད ཀྱི གཏམ ཁོ་ན ཡིན ནོ །  ། མི་ཉག་པ-ས གོང་མ-འི རྒྱལ་ས བླངས རྗེས མི་ཉག ཏང་ཀུས་རྒྱལ་པོ ཞེས ཟེར ། མི་ཉག སྐད དུ ད བར དར་གོས ལ ཏང་སྐུས ཟེར ། དར་གོས འབྱུང་ཁུངས རྒྱ་ནག ཡིན་སྟབས རྒྱ་ནག གི རྒྱལ་པོ-ར གྱུར་པ ལ ཏང་ཀུས་རྒྱལ་པོ-ར བོས་པ ནི དོན དང ལྡན་པ-འི མིང ཡིན ། སྔོན གྱི བོད་ཡིག རྣམས སུ ཏང་ཁུན དང ཏོང་ཁུན ། ཐ་ན ཡིག་རྙིང འགར རྒྱ་ཏོང་ཁུན རྒྱལ་པོ ཞེས བྱུང་བ ཚང་མ ཏང་ཀུས ཀྱི ཟུར་ཆག ཡིན ལ རྒྱ་ཡིག ཏུ ཏང་ཤང ཞེས་པ-འང ཏང་ཀུས ཀྱི མིང ལས བྱུང་བ-ར མངོན ། མི་ཉག རྒྱལ་པོའི རྒྱལ་ས ཐ་མ ནི ལྒ་ཆུ་སྔོན་མདོ ཡིན ། ཆུ ལ མི་ཉག སྐད དུ སུ་ཅུ ཟེར ། ཆུ་བོ འདུས་མདོ ལ ཅུ་སྔོན་མདོ ཞེས་པ དང ད་ལྟ ཁམས མི་ཉག ལ མང་པོ ཡོད ། ལྒ ནི བོད ཀྱི རུས་ཆེན ལྒ ལས མཆེད་པ-འི མི་ཉག གིས ཡུན་རིང བཟུང་བ-འི ཡུལ ལ རུས་མིང གིས དེ་སྐད གྲགས ། བོད་ཡིག ཏུ ལྒ་ལ་གྷ དང སྒ འགའ སོགས སྣ་ཚོགས ཡོད ཀྱང དོན་གཅིག་པ ཡིན ། ཅུ་སྔོན་མདོ ལ བོད་ཡིག ཏུ སྒྲ་བསྒྱུར ཁྱད ཏེ སྐྱེ་དགུ་མདོ དང སྐྱེ་རྒུ་མདོ ཞེས བྲིས ཤིང སྒྲ་ཟུར ཅུང་ཟད ཉམས འདུག མདོ་སྟོད ཁམས ཀྱི མི་ཉག་རྒྱལ་པོ-འི རྒྱལ་ས ནི དར་རྩེ་མདོ སྟེ ། མི་ཉག སྐད དུ དར ནི གོས་དར དང རྩི ནི སྨན གྱི དོན ཡིན་པ-ས ། རྒྱ་བོད བར གོས་དར དང སྨན་རྩྭ བརྗེ་རེས བྱ་བ-འི མདོ ཡིན་པ-ས དེ་སྐད གྲགས ། རྒྱ ཡི ཡིག་རྙིང རྣམས སུ ཡང ཏཱ་ཅན་ལུའུ ཞེས སྒྲ་བསྒྱུར བྱས ཡོད ། ཧོར གྱིས མི་ཉག གི རྒྱལ་ས འཕྲོག རྗེས ཁམས མི་ཉག གི འགོ་པ-ར དཔོན ཟེར་བ ལས རྒྱལ་པོ-འི ཐ་སྙད མེད ། སོག་པོ ཉམས་པ-འི རྗེས སུ ཁམས མི་ཉག དཔོན ལ ལྕགས་ལ་རྒྱལ་པོ ཞེས་པ-འི མཚན གསོལ ། ཏཱ་མིན་གོང་མ-ས ། མིན་ཀྲིང་ཐུའུ་སི ཞེས་པ-འི མཚན་གནས གནང  ། རྒྱལ་རབས ད་བར དུ རྒྱུན མ་ཆད ། ཕོ་བྲང “རིག་གནས གསར་བརྗེ” སྐབས རྩ་མེད དུ སོང ཡང  ། ལྕགས་རི-འི ཞིག་རོ ད་བར ལྷག ཡོད ། བྱང གི མི་ཉག སོག་པོ-ས གཏོར་བ-འི རྗེས སུ མི་ཉག སི་ཧུ་རྒྱལ་པོ-འི བརྒྱུད་པ འགའ ཞིག ཁམས མི་ཉག ལ བྲོས ཡོང ནས གཞིས ཆགས ། བསམ་དབང་གི་ཐང དུ སི་ཧུ་རྒྱལ་པོ-འི ཕོ་བྲང གི གྱང་རོ ད་བར མཐོང རྒྱུ ཡོད་པ མ་ཚད ། ཐང དེ-འི འོག གི ལུང་པ-ར དེང་སང སིའུ་རོང ཟེར ། སྐབས་དེ-ར ཁམས མི་ཉག གི བྲག་འགོ་རྫོང གི སྨད་ཆ དང རྟའུ་རྫོང ཚང་མ ། དམ་པ་རྫོང གི སྟོད་ཆ ། ཉག་རོང དང ཉག་ཆུ་རྫོང གི སྨད་ཆ ། དར་མདོ་རྫོང ཡོངས་རྫོགས ། དབུ་རོང་རྫོང ཕལ་མོ་ཆེ ། རྨི་ལི རང་སྐྱོང་རྫོང གི ཆ་ཤས ། སག་རྔ་ཁོངས ཀྱི ཧྲི་མི་འན་རྫོང གི སྟོད་ཆ བཅས ལ ཆགས ། མི་གྲངས མང ལ གྲོང་ཚོ དང དགོན་སྡེ ཡང ཤིན་ཏུ རྒྱས ཡོད ། འོན་ཀྱང དུས་རབས བཅུ་དྲུག་པ བོད རབ་བྱུང བཅུ་པ ཙམ ནས སོག་པོ-འི དམག་ངན གུ་ཤྲི་ཤོག གིས ཐེངས་མང བརླགས་པ-ར བརྟེན ། སྒར་དགོན མ་ལུས རྩ་གཏོར དང  ། གྲོང་ཚོ ཕལ་ཆེར ཁང་རོ ། ཞིང་ས མང་ཆེ་བ ས་རྒོད ། རིག་གནས ཀྱང རྩ་མེད གཙང་དག བཏང ནས ། མུན་ནག གི གནས ཤིག ཏུ གྱུར ། མི་ཉག གི མི བསད་འཕྲོ ཉུང་ངུ ལས ལྷག་མེད ཅིང སྐད ཀྱང ཉིན རེ བཞིན ཁྱབ་རྒྱ ཇེ་ཆུང དུ གྱུར རོ །  ། སྤྱི་ལོ བརྒྱ་ཕྲག མང་པོ དང སྟོང་ཕྲག སྔོན གྱི ལོ་རྒྱུས ལ ཞིབ་འཇུག བྱེད དུས མི་མིང དང ས་མིང སོགས ཞིབ་འཇུག བྱ་རྒྱུ དེ-འང གལ ཆེན་པོ ཡིན ། དཔེར་ན ལྒ ཡི རི་བོ ཞིག གི མིང ལ ། པེ་ཅིང མི་རིགས དཔེ་སྐྲུན་ཁང ནས བཏོན་པ-འི དེབ་ཐེར་དམར་པོ-འི ལྡེབ ཉེར་བདུན་པ-འི ཡིག་ཕྲེང ཐ་མ-ར སི་ནོའི་ཞྭ ཞེས དང  ། ལྡེབ ཉེར་བརྒྱད་པ-འི ཡིག་ཕྲེང བཅུ་གཉིས པར སི་ནོའི་ནག དང མཆན འགྲེལ་པར སི་ནོའི་ཤན དང ཧེའི་ནོའི་ཧྲན ཞེས དེབ གཅིག ཏུ ཚིག་འབྲུ མི་འདྲ་བ བཞི བྱུང་བ དང  ། ཟི་ཁྲོན མི་རིགས དཔེ་སྐྲུན་ཁང ནས བཏོན་པ-འི རྒྱ་བོད་ཡིག་ཚང དུ སི་ནོའི་ཝ ཞེས འཁོད ། འདི-ར དེབ་ཐེར་དམར་པོ-འི རྩོམ་པ་པོ དང མཆན འགོད་པ་པོ-འི དཔྱད་གཞི-འི ཡིག་ཆ ནང རི-འི མིང ཞྭ་ནག་ཤན་ཧྲན བཅས ལ བལྟས ན རྒྱ་ཡིག ཡིན་པ-ར ཤིན་ཏུ གསལ ། མི་ཉག སྐད དུ རི ལ འབོ ཞེས དང ནག་པོ ལ ཉིང་ཉིང ཟེར ། གལ་ཏེ སེམས ནག་པོ-འི རི ཟེར དགོས ན མི་ཉག སྐད དུ འབོ་སེམས་ཉིང ངམ སེམས་ནག ཅེས་པ ལས ། སི་ནོའི་ཤན དང སི་ནོའི་ཝ སོགས ཡོང དོན མེད ། བོད་ཡིག གི དཔྱད་གཞི རྣམས དུས ཡུན་རིང ནང ཕར་ཚུར བཤུ་རེས དང པར་ཤིང བརྐོ་བ སོགས ཀྱི དུས སུ ཡིག་ནོར ཤོར་བ དང  ། འགའ་ཞིག དང་པོ ནས མི་ཉག སྐད ཀྱི སྒྲ་དག་པོ-ར བཀོད མ་ཐུབ་པ སོགས ཀྱིས ། ལོ་རྒྱུས ཀྱི ཡིག་ཆ རྣམས སུ མི་ཉག སྐད ཀྱི མིང་ཚིག མང་པོ ཞིག འཁོད ཡོད་པ-འི ནང མིང་ཚིག འགའ ཞིག ཡ་མ་ཟུང ཞིག ཏུ གྱུར ནས གོ་རྒྱུ མེད་པ-ར ཆགས འདུག རྒྱ་ཡིག ནང མི་རིགས གཞན་པ-འི སྐད སྒྲ་བསྒྱུར དག་མོ ཡོང དཀའ་བ-འི ཐོག ལྷོ་བྱང ཀློག་སྟངས ཀྱང མི་འདྲ་བ-ར བརྟེན མི་ཉག སྐད ལས དེ་བས་ཀྱང རྒྱང རིང དུ སོང འདུག དེ-འི ཕྱིར རང རེས ད་ལྟ ལག་ཐོག ཡོད་པ-འི ཡིག་ཆ-འི ཚིག་འགྲེལ ཁོ་ན-ར ཡིད བརྟོན ནས ཞིབ་འཇུག བྱས ན ། ལོ་རྒྱུས ཀྱི དོན་དངོས དང ཐག ཇེ་རིང དུ སོང ནས མཐར ངལ་བ་འབྲས་མེད དུ འགྱུར ཉེན ཡོད་པ-ས མི་ཉག སྐད དངོས དང ཞིབ་བསྡུར ཐོག ལྷག་བསམ་དག་པོ-ས དཔྱད ན མི་ཉག གི ལོ་རྒྱུས ངོ་མ རྟོགས་པ ལ ལམ ཡངས་པོ ཞིག ཕྱེ ཐུབ ངེས ཡིན ནོ ། །