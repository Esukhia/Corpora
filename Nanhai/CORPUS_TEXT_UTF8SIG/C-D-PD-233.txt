ར་ལུ་མ དང རི་ལུ་མ ། གནའ་སྔ་མོ ཞིག ལ ། ས་ཆ ཞིག་ན མིང ལ ར་ལུ་མ ཟེར་བ ཞིག དང རི་ལུ་མ ཟེར་བ ཞིག ཅོང་རྡོག་མ ཟེར་བ ཞིག བཅས མི གསུམ ཡོད་པ རེད ། ཉིན་ཞིག ཁོ་ཚོ ས ཨ་ཡེ་རྒན་མོ ཞིག ལ གནས་ཚང གཡར ནས བསྡད ། ཨ་ཡེ་རྒན་མོ དེ འདྲེ་མོ ཞིག ཡིན་པ ས ཉལ་ཁ ར མོ ས ར་ལུ་མ ཚ་ཐབ ཀྱི གཡས་ཕྱོགས སུ ཉོལ ། རི་ལུ་མ ཚ་ཐབ ཀྱི འདབས ནས ཉོལ ། ཅོང་རྡོག་མ སྔས་མགོ འི འགྲམ ནས ཉོལ ཞེས བཀོད་སྒྲིག བྱས་རྗེས ང འི སྔས་མགོ འི འགྲམ དུ ཆུ ཕོར་བ་གང དང ཡོས སྡེར་མ་གང ཞོག ཅེས བཤད ། ཁོ་ཚོ ས འདྲེ་མོ ས བཤད་པ་བཞིན དུ ཆུ ཕོར་བ་གང དང ཡོས སྡེར་མ་གང བཅས འདྲེ་མོ འི སྔས་མགོ ར བཞག རྗེས གཉིད དུ ཡུར་བ ར བརྩམས ། ནམ་གུང གི དུས སུ འདྲེ་མོ ས ཅོང་རྡོག་མ འི ཁྲག ཧུབ ཧུབ ཏུ འཐུང་བ ས ། ར་ལུ་མ དང རི་ལུ་མ གཉིས གཉིད ལས སད དེ ། ཨ་ཡེ་ལགས ། ཁྱེད ཀྱིས ཅི་ཞིག འཐུང གིན ཡོད དམ ཞེས དྲིས ། འདྲེ་མོ ས ང ས མདང་དགོང གི ཆུ དེ འཐུང གིན ཡོད ཞེས ལན བཏབ ། ཡང འདྲེ་མོ ས ཅོང་རྡོག མ འི རུས་པ ཧྲུག་ཧྲུག ཏུ འཆོས་པ ས ། ར་ལུ་མ དང རི་ལུ་མ གཉིས ཀྱིས ཨ་ཡེ་ལགས ། ཁྱེད ཀྱིས ཅི་ཞིག ཟ གི ཡོད ཅེས དྲིས ། འདྲེ་མོ ས ང ས ཡོས འཆའ གིན ཡོད ཟེར ། སྐབས དེ ར ཁོ་མོ གཉིས ཀྱིས འདྲེ་མོ ས ཅོང་རྡོག་མ ཟ གི ཡོད་པ ཤེས ནས ། ཨ་ཡེ་ལགས ། ངེད་གཉིས ལ གཅིན ཤོར་པ ས གཅིན གཏོང གི འགྲོ དགོས ཟེར ། འདྲེ་མོ ས ཁྱེད གཉིས ལ གཅིན ཤོར་ན ཁྱེད་གཉིས ཀྱི ལག་པ བལ་ཐག འདི འི སྣེ་མོ ས མདུད རྗེས གཅིན གཏོང དུ སོང ཞེས བཤད ། དེ་ནས ཁོ་མོ གཉིས ཀྱི ལག་པ བལ་ཐག གི སྣེ་མོ ས མདུད་པ བརྒྱབ རྗེས གཅིན གཏོང དུ སོང  ། ཁོ་མོ གཉིས ཀྱིས ནམ་མཁའ ཡི ཟླ་བ ལ བལྟས ཏེ ཨ་མ ཟླ ། ཨ་མ ཟླ ། ངེད་གཉིས ཡར ལོངས ། ངེད གཉིས་ཀ ཡར མི་ལེན་ན ངེད་གཉིས ཀྱི སྲོག ལོངས ། དེ་མིན འདྲེ་མོ ས ངེད་གཉིས བཟའ ངེས ཡིན ཞེས ཞུས་པ ས ། ཟླ་བ ས མེ་སྟག ཅིག མར འཕངས ཏེ བལ་ཐག བཅད ཅིང  ། ལྕགས་ཐག ཅིག མར བསྣར ནས ། ར་ལུ་མ དང རི་ལུ་མ གཉིས་ཀ ཟླ་བ འི ནང དུ བླངས་པ རེད ། དུས ད་ལྟ འང ཟླ་བ འི ནང དུ ནག་ཐིག གཉིས ཡོད་པ དེ་གཉིས ཡིན ཞེས བཤད་སྲོལ ཡོད་པ རེད ། 